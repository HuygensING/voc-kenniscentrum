adressen.html	adressen.html	117716	14	1556	--&gt; --&gt; --&gt; VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Vanuit diverse sectoren van de samenleving bestaat...	VOC-Kenniscentrum - Adressen	--&gt; --&gt; --&gt; VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Vanuit diverse sectoren van de samenleving bestaat belangstelling om de oprichting van de VOC in 1602 te herdenken. Stichting Viering 400 jaar VOC bevordert, coordineert en ondersteunt de activiteiten. Een geactualiseerd overzicht daarvan wordt gegeven op de website van de Stichting. Stichting Viering 400 jaar VOC Postbus 93002 2509 AA 's-Gravenhage Telefoon: 070-3490144 www.voc2002.nl De Nationale Jubileumexpositie VOC 1602-2002 wordt van 15 maart 2002 gehouden in het Nederlands Scheepvaartmuseum Amsterdam (tot 27 oktober 2002) en in het Maritiem Museum Rotterdam (tot 15 september 2002). De adressen zijn Nederlands Scheepvaartmuseum Amsterdam Kattenburgerplein 1 1018 KK Amsterdam Telefoon: 020-5232222 www.scheepvaartmuseum.nl Maritiem Museum Rotterdam Leuvehaven 1 3011 EA Rotterdam Telefoon: 010-4132680 www.maritiemmuseum.nl Voor informatie van toeristische aard, bijvoorbeeld over wat er in bepaalde steden aan de VOC wordt gedaan Nederlands Bureau voor Toerisme Postbus 458 2260 MG Leidschendam Telefoon: 070-3705705 www.holland.com De archieven van de VOC berusten in het Algemeen Rijksarchief Prins Willem Alexanderhof 20 2595 BE 's-Gravenhage Telefoon: 070-3315400 www.archief.nl Een belangrijke verzameling beeldmateriaal over de VOC wordt aangeboden door Atlas Mutual Heritage www.atlasmutualheritage.nl Het belangrijkste overzeese werkterrein van de VOC was het gebied dat thans Indonesie heet. Wetenschappelijke informatie over Indonesie kan men verkrijgen bij het Koninklijk Instituut voor Taal-, Land- en Volkenkund e www.kitlv.nl Andere informatie van bibliothecaire aard wordt geboden door het Koninklijk Instituut voor de Tropen ( www.kit .nl ) en de openbare bibliotheken ( www.biblion.nl ) Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html producten.html kaarten.html themas.html literatuur1.html mailto:voc-kenniscentrum@kitlv.nl http://www.voc2002.nl/ http://www.scheepvaartmuseum.nl/ http://www.maritiemmuseum.nl/ http://www.holland.com/ http://www.archief.nl/ http://www.atlasmutualheritage.nl/ http://www.kitlv.nl/ http://www.kit.nl/frameset.asp?TargetURL=/library/default.asp http://www.biblion.nl #top 
gewest-ambon.html	gewest-ambon.html	117716	20	2810	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa...	VOC-Kenniscentrum - Gewest Ambon	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa Bengalen Perzie China VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Ambon Rede van Ambon, J. Nieuhof, Zee- en lantreize, Amsterdam 1682, p. 27 Het gewest Ambon, bestaande uit het gelijknamige eiland en de daaromheen liggende kleine en grotere eilanden, in het bijzonder Seram en Buru, was omstreeks 1600 een gebied, waar de productie van kruidnagelen begon te ontluiken (kaart) . In 1605 wist Steven van der Haghen het door de Portugezen beheerste deel van deze eilanden voor de VOC in bezit te nemen. De Ambonese onderdanen van de Portugezen werden daarbij onderdanen van de VOC. In plaats van katholiek werden zij nu protestant. Met de islamitische Ambonezen, de tegenstanders van de Portugezen, kon de VOC het aanvankelijk goed vinden. In ruil voor militaire steun tegen de Portugezen waren deze zelfs bereid geweest al hun kruidnagelen aan de VOC te leveren. Spoedig ontstonden er echter problemen over deze exclusieve leverantie van kruidnagelen, omdat niet iedere producent bereid was tegen de door de VOC vastgestelde prijs te leveren. De Engelsen probeerden van deze situatie te profiteren, maar daar kwam een einde aan toen de VOC in 1623 korte metten maakte met een aantal personeelsleden van de Engelse compagnie, nadat zij van een complot tegen de VOC waren beschuldigd. Deze episode staat in de geschiedenis bekend las de ‘Ambonse Moord’. Gaandeweg kwamen er ook steeds meer gewapende conflicten met de islamitische Ambonezen, waarbij de protestantse onderdanen meestal vochten aan de zijde van de VOC. In het midden van de 17e eeuw werd deze strijd door de VOC in haar voordeel beslist. Daarbij vielen zeer veel slachtoffers. Vanaf 1656 had de VOC het kruidnagelmonopolie stevig in handen. Zij beperkte daarbij de productie tot de eilanden Ambon, Haruku, Saparua en Nusalaut. De meerderheid van de bevolking was hier protestant. Op Buru, Seram en de andere eilanden werd de cultuur verboden en moesten alle kruidnagelbomen worden omgehakt. Vaak gebeurde dit met de hongi, een vloot van inheemse roeischepen. Elke groep van dorpen was gehouden ieder jaar ongeveer een maand een roeischip met opvarenden aan de VOC ter beschikking te stellen. Overal waar men kruidnagelbomen vermoedde, ging men dan aan land. Trof men kruidnagelbomen aan dan werden ze omgehakt. De hoofdvestiging in Ambon was het kasteel Victoria in Ambon-stad. Daarnaast had de VOC op diverse punten kleinere forten. De inheemse bevolking werd bestuurd door haar eigen dorpshoofden. De belangrijksten daarvan werden door de VOC ingeschakeld bij de rechtsspraak in een zogenaamde landraad. Op deze manier hoopte men de inheemse bevolking enigszins volgens haar eigen rechtsnormen te kunnen beoordelen. Ten aanzien van de protestantse Ambonezen voelde de VOC zich ook religieus verantwoordelijk. Er kwam een heel systeem van christelijke dorpsscholen, bemand door Ambonese schoolmeesters, die met enige regelmaat door de VOC van maleistalige stichtelijke leermiddelen werden voorzien. Door deze politiek werd een groot deel van de bevolking gealfabetiseerd. In later tijd zou dit de christen-Ambonezen in het Nederlandse koloniale staatsapparaat een aanmerkelijke voorsprong op andere inheemse volken bezorgen. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html gewest-batavia.html gewest-ceylon.html gewest-java.html gewest-makassar.html gewest-banda.html gewest-malabar.html gewest-molukken.html gewest-kaap.html gewest-coromandel.html gewest-malakka.html gewest-bantam.html gewest-japan.html gewest-formosa.html gewest-bengalen.html gewest-perzie.html gewest-china.html producten.html kaarten.html themas.html literatuur1.html adressen.html mailto:voc-kenniscentrum@kitlv.nl prod-kruidnagelen.html kaart-archipeloost.html #top 
gewest-banda.html	gewest-banda.html	117716	20	2911	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa...	VOC-Kenniscentrum - Gewest Banda	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa Bengalen Perzie China VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Banda Fort Nassau, I. Commelin, Begin ende Voortgangh II, Amsterdam 1646, Voyagie Verhoeven, p. 51 Banda, bestaande uit de eilandjes Neira, Lontor, Ai, Run, Rosengain en de vulkaan Gunung Api, stond al vroeg in de belangstelling van de Nederlanders, omdat het het enige productiegebied van muskaatnoten en foelie ter wereld was (kaart) . Pogingen om via het sluiten van exclusieve leverantiecontracten met de bevolking een monopolie op de uitvoer van deze producten te vestigen liepen op niets uit, omdat de Bandanezen zich op handelsgebied niet de wet wilden laten voorschrijven door de Nederlanders. De VOC was dan ook spoedig bereid haar monopoliestreven met het eventueel gebruik van militaire middelen kracht bij te zetten. Wat er nog van de goede relaties over was, werd volledig bedorven toen Bandanezen in 1609 tijdens onderhandelingen admiraal Pieter Verhoef vermoordden. In datzelfde jaar bezette de VOC het centrale eiland, Neira. In 1616 werd het eiland Ai veroverd en werd de bevolking daar weggejaagd. De grote slag volgde in 1621, toen een speciale expeditiemacht onder leiding van gouverneur-generaal Jan Pietersz Coen het grootste eiland, Lontor, veroverde. Voorzover de bevolking niet gesneuveld was of van honger omgekomen, vluchtte zij naar elders of werd zij gevangen genomen. Het aantal slachtoffers liep in de vele duizenden. De gevangenen zouden worden verbannen naar Batavia. Een deel van de gevangen leiders werd echter alsnog geexecuteerd op verdenking van betrokkenheid bij een complot tegen de zegevierende Nederlanders. Ook de resterende eilanden werden nu bezet; hun belang voor de specerijcultuur was echter nihil. Met de verovering van Lontor was het monopolie op de muskaatnoten en foelie veiliggesteld, maar door het verdwijnen van de Bandanezen was er echter niemand meer om de muskaatnootbomen te verzorgen en te oogsten. Om dit probleem op te lossen verpachtte de VOC de aanplant aan ex-werknemers of hun afstammelingen. Deze stukken land werden perken genoemd en hun huurders perkeniers. De perkeniers waren verplicht alle noten en foelie tegen een vastgestelde prijs aan de VOC te leveren. Het eigenlijke werk aan de bomen werd niet door de perkeniers zelf gedaan maar door slaven. In het prille begin zorgde de VOC zelf voor de aanvoer van slaven naar Banda, maar al spoedig liet zij de import aan de particuliere sector over. Meer dan de helft van de bevolking van het gewest bestond zodoende uit slaven. Het hoofdkwartier van de VOC in Banda was het kasteel Nassau op het eiland Neira. Op de andere eilanden had de VOC een aantal grotere en kleinere vestingen. Onder dit gewest hoorden ook de diverse eilanden die enige honderden kilometers naar het zuidwesten en zuidoosten gelegen waren, zoals bijvoorbeeld Kisar, Damar en Kei. Particuliere handelaren uit Banda betrokken van deze eilanden vooral sago, waarmee de slaven werden gevoed. Banda zelf produceerde namelijk zelf nauwelijks voedsel van betekenis. De VOC controleerde met enige regelmaat of er zich op de Zuidooster en Zuidwester Eilanden geen muskaatnootbomen bevonden, want die dienden te worden uitgeroeid. Vanuit Banda ondernam Abel Tasman in 1644 zijn beroemde ontdekkingsreis, waarbij hij delen van Australie en Nieuw Zeeland verkende. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html gewest-batavia.html gewest-ceylon.html gewest-java.html gewest-ambon.html gewest-makassar.html gewest-malabar.html gewest-molukken.html gewest-kaap.html gewest-coromandel.html gewest-malakka.html gewest-bantam.html gewest-japan.html gewest-formosa.html gewest-bengalen.html gewest-perzie.html gewest-china.html producten.html kaarten.html themas.html literatuur1.html adressen.html mailto:voc-kenniscentrum@kitlv.nl prod-nootmuskaat.html kaart-archipeloost.html #top 
gewest-bantam.html	gewest-bantam.html	117716	20	2491	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa...	VOC-Kenniscentrum - Gewest Bantam	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa Bengalen Perzie China VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Bantam Marktplaats te Bantam, I. Commelin, Begin ende Voortgangh I, Amsterdam 1646, Eerste Schipvaart, plaat 17 In 1683 greep de VOC de feitelijke macht in Bantam, gelegen op West-Java, niet ver van de Straat Sunda, die Java van Sumatra scheidt (kaart) . In 1596 was dit de plaats geweest waar de Nederlanders in Azie voor het eerst voet aan wal zetten. Dit was niet zo verwonderlijk omdat zij vanaf Kaap de Goede Hoop rechtdoor over de Indische Oceaan waren gevaren; met zo’n koers kwam men vanzelf bij Straat Sunda. Omstreeks 1600 was Bantam een van de belangrijkste stapelmarkten van Zuidoost-Azie, mede vanwege de grote export van peper. Hier kwamen praktisch alle belangrijke Aziatische en Europese handelsnaties samen. In kringen van de VOC werd er dan ook over gedacht om Bantam tot het rendez-vous, de centrale verzamelplaats voor de schepen in Azie, te maken. Verder hoopte de VOC in Bantam snel een monopolie op de uitvoer van peper te bereiken. De vorsten van Bantam lieten zich echter niet door de VOC de wet voorschrijven. Vandaar dat in 1619 Batavia de hoofdplaats werd; de relaties met Bantam varieerden daarna van regelrechte oorlog tot gewapende vrede. De VOC kreeg de kans om de situatie naar haar hand te zetten, toen er in Bantam omstreeks 1680 een troonstrijd uitbrak, waarbij een van de partijen een beroep deed op de VOC. Na de interventie kon de VOC haar voorwaarden dicteren. In de eerste plaats werd een einde gemaakt aan de stapelmarktfunctie van Bantam; koopvaarders uit Europa, India en China werden niet langer toegelaten. Bantam was niet langer een concurrent van Batavia. In de tweede plaats kreeg de VOC het monopolie op de uitvoer van peper . De levering van peper tegen een vaste prijs verliep uitsluitend via de vorst. De peper was overigens voor het merendeel afkomstig uit Lampung, gelegen aan de overzijde van Straat Sunda op Zuid-Sumatra. Doordat de vorst van Bantam en de VOC daar weinig gezag hadden, verdween er nogal wat peper naar elders. Ten noorden van Lampung lag het rijk van Palembang, waarvan de VOC via exclusieve contracten ook veel peper betrok. De VOC bouwde bij Bantam de vesting Speelwijk, vanwaar de ontwikkelingen aan het hof en onder de adel in de gaten werden gehouden. Na de interventie bleef het lange tijd rustig in het rijk. Tegen 1750 was er echter sprake van een grote crisis, toen de Arabische echtgenote van de vorst haar man krankzinnig liet verklaren en zelf, met goedvinden van de VOC, de troon besteeg. De opstand die daarvan het gevolg was, dwong de VOC op haar beurt de vorstin van de troon te verwijderen. Deze troonswisseling en militaire middelen alleen bleken echter niet genoeg om de opstand te dempen. Eerst nadat de zoon van de krankzinnig verklaarde vorst de troon mocht bestijgen, werd het weer rustig. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html gewest-batavia.html gewest-ceylon.html gewest-java.html gewest-ambon.html gewest-makassar.html gewest-banda.html gewest-malabar.html gewest-molukken.html gewest-kaap.html gewest-coromandel.html gewest-malakka.html gewest-japan.html gewest-formosa.html gewest-bengalen.html gewest-perzie.html gewest-china.html producten.html kaarten.html themas.html literatuur1.html adressen.html mailto:voc-kenniscentrum@kitlv.nl kaart-java.html prod-peper.html #top 
gewest-batavia.html	gewest-batavia.html	117716	20	2771	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa...	VOC-Kenniscentrum - Gewest Batavia	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa Bengalen Perzie China VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Batavia Stadhuis van Batavia, circa 1770, aquarel van Johannes Rach, in J. de Loos-Haaxman, Johannes Rach, Batavia 1928, p. 31 Batavia was het zogenaamde rendez-vous, de centrale ontmoetingsplaats van de schepen van de VOC, c.q. het hoofdkwartier in Azie. Deze functie vervulde het sinds 1619. De VOC had hier al in 1610 een vestiging, die echter ondergeschikt was aan die te Bantam. Toen de vorst van Jakatra met steun van de Bantammers en de Engelsen de Nederlanders trachtte te verdrijven, sloeg Jan Pietersz Coen toe, veroverde de plaats en verdreef de vorst. Jakatra werd nu Batavia genoemd. De positie van Batavia was pas definitief veilig nadat het in 1628 en 1629 twee belegeringen van het Javaanse rijk van Mataram had doorstaan. Nadat in het midden van de 17e eeuw vrede was gesloten met Bantam en Mataram lag het achterland van Batavia open voor economische exploitatie (kaart) . Aanvankelijk bestond Batavia alleen uit de gelijknamige vesting van de VOC en de ommuurde stad. Naarmate de macht van de VOC groeide werden de Ommelanden onder haar heerschappij gebracht. Vanaf het einde van de 17e eeuw volgde ook het bergland ten zuiden van de Ommelanden tot aan de Indische Oceaan, de zogenaamde Preanger. In het kasteel Batavia resideerde de gouverneur-generaal en de Raad van Indie. In de omgeving van het kasteel vond men tevens de belangrijkste kantoren en pakhuizen van de VOC. In de stad trof men een ware smeltkroes van bevolkingsgroepen aan: Compagniesdienaren, andere Europeanen, mestiezen en Chinezen. Mestiezen waren de nakomelingen van Europese mannen en Aziatische vrouwen. In de nederzettingen buiten de muren woonden Javanen, Balinezen, Buginezen etc. Ongeveer de helft van de bevolking in de agglomeratie van Batavia bestond uit slaven. In de loop van de 17e eeuw werd de stad met haar grachten en mooie huizen ook wel de ‘Koningin van het Oosten’ genoemd. Vanaf 1733 nam de sterfte in de stad, met name onder het nieuw uit Europa aangekomen VOC-personeel, door malaria echter zulke schrikbarende vormen aan, dat men ging spreken van het ‘Kerkhof van het Oosten’. Voor de kust van Batavia ankerden in de 17e en 18e eeuw de schepen van de VOC, zowel die van en naar Europa gingen als die welke ingeschakeld waren bij de vaart binnen Azie. Daarnaast ontwikkelde Batavia zich tot de belangrijkste stapelmarkt voor de handel in Zuidoost-Azie in het algemeen, vooral toen de VOC er in slaagde de Chinese jonkenhandel op de stad te richten. Het achterland van Batavia werd in de loop van de tijd economisch ook steeds belangrijker. Vanaf de tweede helft van de 17e eeuw werd, mede dankzij de technische vaardigheid van migranten uit China, de productie van suiker in de Ommelanden belangrijk. Vanaf het begin van de 18e eeuw nam de productie van koffie in de Preanger een grote vlucht. Beide cultures beleefden zowel hoogte- als dieptepunten. Dit leidde soms tot ernstige consequenties in de economische en sociale sfeer. Tijdens een zo’n periode van neergang in de suikerproductie deed zich de Chinezenmoord van 1740 voor, waarvan vele duizenden onschuldige Chinezen het slachtoffer werden. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html gewest-ceylon.html gewest-java.html gewest-ambon.html gewest-makassar.html gewest-banda.html gewest-malabar.html gewest-molukken.html gewest-kaap.html gewest-coromandel.html gewest-malakka.html gewest-bantam.html gewest-japan.html gewest-formosa.html gewest-bengalen.html gewest-perzie.html gewest-china.html producten.html kaarten.html themas.html literatuur1.html adressen.html mailto:voc-kenniscentrum@kitlv.nl kaart-java.html prod-suiker.html prod-koffie.html #top 
gewest-bengalen.html	gewest-bengalen.html	117716	20	2626	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa...	VOC-Kenniscentrum - Gewest Bengalen	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa Bengalen Perzie China VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Bengalen Factorij aan de Hougli, 1665, schilderij van Hendrick van Schuylenburgh, Rijksmuseum Sinds 1634 was de VOC permanent aanwezig in Bengalen, een gebied aan de benedenloop van de Ganges in het noordoosten van India (kaart) . De eerste contacten waren al in 1607 gemaakt, maar Bengalen had aanvankelijk geen prioriteit. Vanaf 1633 ressorteerde Bengalen onder het kantoor Coromandel; vanaf 1655 was het een zelfstandig gewest. Bengalen was een deel van het rijk van de Mogols, de dynastie die in de 16e eeuw heel het noorden van India had veroverd. De vorst, de zogenaamde grootmogol, verleende de Europese compagnieen in zijn rijk handelsrechten. Een belangrijk element hierin was de vrijstelling van de heffing van binnenlandse tollen. Dergelijke voorrechten waren te verkrijgen door betaling en geschenken. Bij iedere troonswisseling maakten de compagnieen dan ook hofreizen om hun zaak te bepleiten. De grootmogol resideerde meestal aan de bovenloop van de Ganges; het bestuur over Bengalen was overgelaten aan de nabob. De belangrijkste vestiging van de VOC was Chinsura, meer dan honderd kilometer van zee gelegen aan de Hougli, een van de vele vertakkingen van de delta van de Ganges. De grotere schepen van de Compagnie konden vanwege de verzanding van de rivier echter maar tot halverwege de afstand tot Chinsura komen. Van hieruit exporteerde men in de loop van de tijd steeds meer textiel: van effen en gestreepte tot fijne gedecoreerde kleden . In de 17e eeuw werd tevens veel suiker verscheept. Verder stroomopwaarts op de Ganges bezat de Compagnie een vestiging in Kasimbazar, het centrum van de zijde teelt. Ook dit product deed het in de 17e eeuw goed. Nog weer vele honderden kilometers stroomopwaarts, over de grens van Bengalen, in Bihar, had de VOC een kantoor in Patna, waar zich de productie van opium en salpeter concentreerden. Salpeter was een halffabrikaat dat voor de productie van buskruit van groot belang was. In de 18e eeuw was Bengalen door de vele mogelijkheden tot handeldrijven voor particuliere rekening voor het personeel van de VOC een van de lucratiefste standplaatsen in Azie. De belangrijkste concurrenten van de VOC in Bengalen waren de Engelsen. In de 18e eeuw was hun hoofdkwartier in Calcutta, zuidelijk van Chinsura aan de Hougli, uitgegroeid tot een ware stapelmarkt. Omstreeks deze tijd begon het Mogolrijk in verval te raken. De nabob van Bengalen ging zich steeds meer als een onafhankelijke vorst te gedragen. Toen hij, bevreesd voor de toenemende greep van de Engelsen, hen beval de zonder toestemming gebouwde forten af te breken, kwam het tot een oorlog. In 1757 versloegen de Engelsen de nabob bij Plassey, mede dankzij het overlopen van diens legeraanvoerder. Daarmee namen de Engelsen feitelijk de macht in Bengalen over. Voor de VOC betekende dit een afbrokkeling van haar positie, omdat zij nu voor haar handel afhankelijk was van de luimen van de Engelsen. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html gewest-batavia.html gewest-ceylon.html gewest-java.html gewest-ambon.html gewest-makassar.html gewest-banda.html gewest-malabar.html gewest-molukken.html gewest-kaap.html gewest-coromandel.html gewest-malakka.html gewest-bantam.html gewest-japan.html gewest-formosa.html gewest-perzie.html gewest-china.html producten.html kaarten.html themas.html literatuur1.html adressen.html mailto:voc-kenniscentrum@kitlv.nl kaart-voorindie.html prod-kledeneffen.html prod-kledendecor.html prod-suiker.html prod-zijde.html prod-opium.html #top 
gewest-ceylon.html	gewest-ceylon.html	117716	21	3185	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa...	VOC-Kenniscentrum - Gewest Ceylon	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa Bengalen Perzie China VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Ceylon Gezicht op Colombo, circa 1710, tekening van C. Steiger, Rijksmuseum Het eiland Ceylon, strategisch gelegen ten zuiden van India, was omstreeks 1600 de belangrijkste producent van kaneel in de wereld (kaart) . Het kustgebied was in handen van de Portugezen; het binnenland werd beheerst door de koning van Kandy. In 1637 verwierf deze de steun van de VOC in zijn strijd tegen de Portugezen, in ruil voor de belofte van het monopolie op de uitvoer van kaneel en olifanten . De Compagnie veroverde in 1640 Negombo en Galle. Kort daarop werd een wapenstilstand gesloten. In 1654 werd de strijd hervat. In 1656 werd Colombo veroverd, dat de residentie voor de gouverneur van Ceylon werd. In 1658 werd Jaffnapatnam in het noorden veroverd en werden de Portugezen definitief van het eiland verdreven. Het monopolie van de VOC op de wereldhandel in kaneel was daarmee veiliggesteld. De belangrijke havenstad Galle werd door de VOC vanaf 1664 gebruikt voor een rechtstreekse afscheep van kaneel naar de Republiek. Ondanks het bondgenootschap was de relatie met de vorst van Kandy moeizaam. Nog tijdens de strijd tegen de Portugezen claimde de Kandische vorst de door de Nederlanders veroverde forten. De Compagnie weigerde dit, omdat zij van mening was dat de vorst eerst voldoende kaneel moest leveren als betaling voor de onkosten van de oorlog. Na een periode van relatieve rust volgden in de periode 1664 tot 1679 vijandelijkheden tussen de VOC en Kandy, waarbij eerstgenoemde aanvankelijk het gebied uitbreidde, maar na 1670 door een tegenoffensief weer een deel verloor. In 1679 werden de banden met de vorst hersteld, waarna de Nederlanders een gematigde politiek volgden ten aanzien van Kandy, in een poging de vrede te bewaren. Hierbij erkende de VOC de vorst als opperheer van het gehele eiland. Dit werd tot uitdrukking gebracht in een jaarlijkse hofreis. De vorst van Kandy kon de VOC nog altijd behoorlijk dwarsbomen, niet alleen omdat een deel van de kaneel in zijn landen geproduceerd werd, maar ook omdat de kaneelschillers in Compagnie’s gebied hem gehoorzaamden. In de 18e eeuw ontstonden opnieuw spanningen tussen de VOC en de vorst, onder meer over de vrije handel tussen Ceylon en India. Dit mondde uit in een oorlog, die van 1760 tot 1766 duurde, en eindigde met een overwinning voor de VOC, waarbij Kandy alle rechten op de kuststreken aan de VOC moest overgeven. De VOC had in het kustgebied van Ceylon forten in allerlei soorten en maten. De grootste daarvan waren de citadellen van Colombo, Galle en Jaffnapatnam. Vanuit deze plaatsen werd een omvangrijke inheemse bevolking bestuurd, dat wil zeggen Singalezen vanuit Colombo en Galle en Tamils vanuit Jaffnapatnam. Voor de komst van de Europeanen waren de Singalezen vooral het boeddhisme toegedaan en de Tamils het hindoeisme. De VOC handhaafde in beginsel de inheemse bestuurstructuur en de inheemse rechtsspraak, voorzover aanwezig. Aan het hoofd van het bestuur stond nu een compagniesdienaar, die zich met de titel dessave tooide. Na de verovering werden er vanuit de Republiek predikanten gezonden om de katholieken onder de Singalezen en Tamils te bekeren tot het protestantisme. Hiertoe werden kerken en scholen gebouwd en werd religieuze literatuur vertaald in het Singalees en Tamil. Singalese en Tamil schoolmeesters vervulden bij de verbreiding van het protestantisme en de daarmee samenhangende alfabetisering een belangrijke rol. Ondanks de kerstening bleven velen trouw aan hun oorspronkelijke geloof. Vooral het koninkrijk Kandy was een voortdurende bron van inspiratie voor het boeddhisme. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html gewest-batavia.html gewest-java.html gewest-ambon.html gewest-makassar.html gewest-banda.html gewest-malabar.html gewest-molukken.html gewest-kaap.html gewest-coromandel.html gewest-malakka.html gewest-bantam.html gewest-japan.html gewest-formosa.html gewest-bengalen.html gewest-perzie.html gewest-china.html producten.html kaarten.html themas.html literatuur1.html adressen.html mailto:voc-kenniscentrum@kitlv.nl kaart-voorindie.html prod-kaneel.html prod-olifanten.html #top 
gewest-china.html	gewest-china.html	117716	20	2615	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa...	VOC-Kenniscentrum - Gewest China	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa Bengalen Perzie China VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 China Gezicht op Canton, Vingboons-atlas, Bussum 1981, p. 35 De vaart op Chinese stad Canton (kaart) begon pas in 1728, ten behoeve van de handel in thee . Het was het antwoord van de VOC op het feit dat diverse andere Europese compagnieen, waaronder de Engelse en de Oostendse, rond 1720 zich door middel van een directe vaart op Canton een sterke positie op de Europese theemarkt hadden verworven. De Heren XVII wilden niet achterblijven. Behalve voor de theehandel was Canton ook van belang voor de handel in porselein . In China werden de handelsvoorwaarden voor de Europese compagnieen bepaald door het keizerlijk bestuur, in tegenstelling tot bijvoorbeeld de situatie in Zuidoost-Azie, waar de VOC vaak haar wil kon opleggen. China was daarmee enigszins vergelijkbaar met Japan. Aan de rechtstreekse vaart vanuit de Republiek op Canton kwam voorlopig een einde in 1734, toen men Batavia als tussenstop inlastte. De redenen hiervoor waren dat de directe vaart op China niet goed in de organisatie van de VOC paste en dat men haar te veel met zilver moest financieren. In plaats van zilver uit Europa brachten de Nederlanders nu Aziatische producten naar Canton. Tin speelde daarin een belangrijke rol. In het begin kende de Chinahandel via Batavia grote voorspoed, maar in 1756 begon men vanwege slechtere resultaten opnieuw met de directe vaart. Daartoe richtten de Heren XVII de Chinasche Commissie op. Die kreeg de bevoegdheid om buiten de Heren XVII om besluiten te nemen, teneinde een doelgericht en slagvaardig beleid te voeren. De winsten stegen onmiddellijk, mede dankzij de tijdelijke vermindering van de concurrentie bij de inkoop van thee. Deze vermindering was het gevolg van de Zevenjarige Oorlog, die van 1756 tot 1763 in Europa en overzee werd uitgevochten, met name tussen de Engelsen en Fransen. Canton, honderd kilometer landinwaarts aan de Parelrivier, was door de Chinese overheid bestemd voor de contacten met de Europese handelscompagnieen. De grote schepen van de Europeanen konden echter maar halverwege de Parelrivier komen, omdat die verder te ondiep was. De bemanning moest hier het grootste gedeelte van de tijd aan boord blijven wachten. De handelskantoren van de compagnieen lagen buiten de stadsmuren van Canton; de Europeanen mochten de stad zelf niet betreden. Een verdere beperking was dat men geen rechtstreeks contact mocht hebben met Chinese handelaren of bestuurders; dat ging altijd via een zogenaamde hong. Een hong was een handelshuis dat tegen betaling een vergunning had om als agent voor buitenlandse kooplieden op te treden. De hong regelde de betaling van belastingen, de huur van gebouwen en personeel en trad op als tussenpersoon bij de handel met Chinese afnemers en leveranciers. In principe moesten de Europeanen na het handelsseizoen Canton weer verlaten. Velen van hen verbleven dan tot de komst van nieuwe schepen in het Portugese Macao. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html gewest-batavia.html gewest-ceylon.html gewest-java.html gewest-ambon.html gewest-makassar.html gewest-banda.html gewest-malabar.html gewest-molukken.html gewest-kaap.html gewest-coromandel.html gewest-malakka.html gewest-bantam.html gewest-japan.html gewest-formosa.html gewest-bengalen.html gewest-perzie.html producten.html kaarten.html themas.html literatuur1.html adressen.html mailto:voc-kenniscentrum@kitlv.nl kaart-oostazie.html prod-thee.html prod-porselein.html prod-tin.html #top 
gewest-coromandel.html	gewest-coromandel.html	117716	20	2312	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa...	VOC-Kenniscentrum - Gewest Coromandel	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa Bengalen Perzie China VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Coromandel Fort Geldria in vogelvlucht, Ph. Baldaeus, Malabar en Choromandel, Amsterdam 1672, p. 158 De VOC had zich vanaf 1605 aan de lange oostkust van India, de Coromandel (kaart) , gevestigd vanwege de textielhandel. In het noorden werd Masulipatnam het belangrijkste kantoor en in het zuiden Paleacatte. Onder beiden ressorteerden een aantal kleinere vestigingen. In 1610 werd Paleacatte de hoofdplaats van dit gewest. In 1613 kreeg men hier van de plaatselijke vorst toestemming om een kasteel te bouwen: Geldria. Het was overigens geen overbodige luxe om vanachter vestingmuren handel te drijven, omdat er regelmatig oorlog werd gevoerd tussen de diverse inheemse koninkrijken, waarbij de VOC niet altijd buiten schot bleef. De VOC was overigens niet de enige Europese partij in het gebied. De Portugezen waren de Nederlanders al voorgegaan en tegelijkertijd met de VOC of enige tijd daarna verschenen ook de Engelsen, Fransen en Denen. Met de Portugezen verkeerde de VOC in een groot deel van de 17e eeuw in oorlog. In 1659 werd Negapatnam op de Portugezen veroverd, dat vanaf 1690 de residentie van de gouverneur van Coromandel werd. Op het einde van de 17e eeuw en in de eerste helft van de 18e ondervonden de Nederlanders in het zuiden van Coromandel in toenemende mate concurrentie van de Fransen, waarmee het bij tijd en wijle zelfs tot gewapende conflicten kwam. Ook de concurrentie van de Engelsen nam gestadig toe. Tijdens de Zevenjarige Oorlog, van 1756 tot 1763, behaalden de Engelsen in Coromandel en haar achterland een klinkende overwinning op de Fransen. De VOC raakte nu in de handel steeds meer achterop. Tijdens de Vierde Engelse Oorlog, van 1780 tot 1784, werden de posten van de VOC door de Engelsen veroverd. Bij de vrede kreeg men alle vestigingen terug, behalve het goed gefortificeerde Negapatnam. Voor Indiase kleden was Coromandel het belangrijkste productiegebied. Er werden zowel effen en gestreepte kleden als prachtige gedecoreerde kleden gemaakt. Toen in de loop van de 17e en 18e eeuw de vraag naar stoffen van Coromandel toenam, was het zaak de jaarlijkse aanvoer van kleden zoveel mogelijk veilig te stellen. Soms wist de VOC daartoe van de lokale heersers gedurende enige tijd gehele dorpen met ambachtslieden te pachten. De meest gebruikelijke methode was evenwel vertrouwde Indiase tussenhandelaren in te zetten, die soms ook op het terrein van de Compagnie woonden. Deze kooplieden probeerden, onder meer door het verlenen van voorschotten, zoveel mogelijk wevers aan zich te verplichten. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html gewest-batavia.html gewest-ceylon.html gewest-java.html gewest-ambon.html gewest-makassar.html gewest-banda.html gewest-malabar.html gewest-molukken.html gewest-kaap.html gewest-malakka.html gewest-bantam.html gewest-japan.html gewest-formosa.html gewest-bengalen.html gewest-perzie.html gewest-china.html producten.html kaarten.html themas.html literatuur1.html adressen.html mailto:voc-kenniscentrum@kitlv.nl kaart-voorindie.html prod-kledeneffen.html prod-kledendecor.html #top 
gewest-formosa.html	gewest-formosa.html	117716	20	2358	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa...	VOC-Kenniscentrum - Gewest Formosa	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa Bengalen Perzie China VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Formosa Paskaart van Taiwan, Vingboons-atlas, Bussum 1981, p. 46 De Nederlandse aanwezigheid op Formosa, ook wel Taiwan genoemd, dateerde van 1624. Nadat de VOC in de eerste jaren van de 17e eeuw vergeefs had geprobeerd van de keizerlijke overheden toestemming voor de handel in China zelf ter verkrijgen, voerde zij een beleid dat trachtte zoveel mogelijk overzeese Chinese koopvaarders naar haar eigen steunpunten toe te trekken, bijvoorbeeld naar Batavia. Daartoe werden bijvoorbeeld de havens van Macao en Manilla geblokkeerd. Vele Chinese jonken werden daarbij buitgemaakt, hetgeen de verhouding met de keizerlijke bureaucratie er niet beter op maakte. In het kader van dit beleid richtte de VOC ook een basis in op de Pescadores, een groep kleine eilanden, halverwege het vasteland van China en Formosa. Toen een Chinese vloot de Nederlanders daar klem zette, trokken zij zich terug op laatstgenoemd eiland (kaart) . Het hoofdkwartier van de VOC op Formosa was het kasteel Zeelandia, dat op de zuidoostkust van het eiland gelegen was, op een plaats genaamd Taiwan. Toen de Nederlanders er kwamen woonden er nog nauwelijks Chinezen op het eiland. De inheemse bevolking was meer verwant met die van de Filippijnen dan met die van China. De VOC breidde in de eerste decennia haar gezag gestadig uit over de inheemse dorpen in het laagland aan de oostkust. Alle dorpen kregen een min of meer gelijke bestuursvorm opgelegd en de dorpshoofden uit bepaalde regio’s werden elk jaar in een landdag bijeen geroepen om onder Nederlandse leiding conflicten bij te leggen en de afkondiging van bestuursmaatregelen aan te horen. Door middel van een systeem van dorpsscholen voerde de VOC een actieve kersteningspolitiek. Geleidelijk aan kwamen er steeds meer Chinese koopvaarders naar Formosa, vooral uit het tegenoverliggende Fujien. Vanaf 1635 vestigden zich in toenemende mate ook migranten van het vasteland op het eiland. Door nieuwe ontginningen brachten deze Chinezen de landbouw tot bloei. De export van suiker door de VOC rees nu tot grote hoogte. De toevloed van Chinezen werd vanaf circa 1645 verder gestimuleerd door de burgeroorlog in China, waarbij de Ming-dynastie door de Ching-dynastie werd verdreven. Toen de leider van de Ming-partij in Zuid-China, Tsjeng Tsjeng-kung alias Coxinga, het op het vasteland niet langer kon bolwerken, week hij uit naar Formosa. Het leger van Coxinga was meer dan tien keer zo groot als dat van de VOC. Het belegerde kasteel Zeelandia gaf zich in 1662 aan hem over. Enige jaren daarna gaf de VOC alle hoop op ooit nog op het eiland terug te keren. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html gewest-batavia.html gewest-ceylon.html gewest-java.html gewest-ambon.html gewest-makassar.html gewest-banda.html gewest-malabar.html gewest-molukken.html gewest-kaap.html gewest-coromandel.html gewest-malakka.html gewest-bantam.html gewest-japan.html gewest-bengalen.html gewest-perzie.html gewest-china.html producten.html kaarten.html themas.html literatuur1.html adressen.html mailto:voc-kenniscentrum@kitlv.nl kaart-oostazie.html prod-suiker.html #top 
gewest-japan.html	gewest-japan.html	117716	20	2789	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa...	VOC-Kenniscentrum - Gewest Japan	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa Bengalen Perzie China VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Japan Handelspost Desjima, 1810, tekening van Keiga Kawahara, Maritiem Museum Rotterdam De VOC had vanaf 1609 een handelskantoor in Japan. Aanvankelijk was dit kantoor gevestigd in Hirado aan de westkust van het zuidelijke eiland Kijusju; later, vanaf 1641, in Nagasaki aan de zuidkust van hetzelfde eiland. Het eerste opperhoofd, dat door de Japanse shogun, een soort van eerste minister, was toegestaan handel te drijven was Jacques Specx. Tussen 1633 en 1639 vaardigde de shogun een aantal verboden uit, waarbij het Japanners verboden werd in het buitenland handel te drijven. Tevens werd de Portugezen vanwege hun missionaire activiteiten de toegang verboden. De Japanse autoriteiten waren namelijk zeer beducht voor buitenlandse invloeden, het christendom in het bijzonder. De Nederlanders, die ongevaarlijk werden geacht, werden zodoende de enige Europeanen, die nog in Japan waren toegelaten. Zij moesten echter het kantoor in Hirado afbreken en zich vestigen in Nagasaki, waar hen het kleine kunstmatige eilandje Desjima (kaart) , in de baai voor de kust, werd toegewezen. De Nederlanders zouden tot diep in de 19e eeuw hun unieke positie in Japan behouden. Desjima was slechts 520 meter in omtrek en de VOC betaalde daarvoor jaarlijks meer dan 15.000 gulden huur. Er waren enkele kantoren, woon- en pakhuizen en slechts een brug die naar de stad leidde. Het aantal Nederlanders bedroeg niet meer dan 10 tot 30 personen; militairen of zeelieden trof men er niet aan. De opperhoofden van het kantoor mochten van de Japanse autoriteiten niet langer dan een jaar in functie blijven, waarna zij het land moesten verlaten. Men mocht geen christelijke godsdienstoefeningen houden en als men de stad in wilde gaan was daar speciale toestemming voor nodig. Japanners mochten niet op Desjima komen met uitzondering van twee vertegenwoordigers van de plaatselijke overheid, dienstdoende tolken en prostituees. Het opperhoofd was verplicht eens per jaar een hofreis naar de shogun in Tokio te ondernemen, heen en terug ongeveer tweeduizend kilometer, om dank te betonen voor de uitzonderlijke positie van de VOC. In het midden van de 17e eeuw voeren jaarlijks zo’n zeven schepen van de VOC naar Japan; in de 18e eeuw waren het er nog maar twee. Deze teruggang was vooral het gevolg van het steeds nauwere keurslijf dat de VOC werd opgelegd. Soms gebeurde het dat de import aan bepaalde maxima werd gebonden. Ook moest de VOC zich eenzijdige taxatie van haar goederen door Japanse kooplieden laten welgevallen. In de 17e eeuw was de import van zijde niettemin lange tijd lucratief. De export bestond vooral uit goud en zilver en ook wel uit porselein . De zeer voordelige zilver export werd in 1668 verboden. De VOC stapte toen op goud over. Ook de export van koper was belangrijk. Behalve voor de handel was Desjima ook belangrijk voor de uitwisseling van cultuur. Voor Japan was het eilandje lange tijd de enige bron van informatie over het Westen. In de tweede helft van de 18e eeuw werden door de paar Japanners, die het Nederlands machtig waren, anatomische, astronomische en geografische werken in het Japans vertaald. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html gewest-batavia.html gewest-ceylon.html gewest-java.html gewest-ambon.html gewest-makassar.html gewest-banda.html gewest-malabar.html gewest-molukken.html gewest-kaap.html gewest-coromandel.html gewest-malakka.html gewest-bantam.html gewest-formosa.html gewest-bengalen.html gewest-perzie.html gewest-china.html producten.html kaarten.html themas.html literatuur1.html adressen.html mailto:voc-kenniscentrum@kitlv.nl kaart-oostazie.html prod-zijde.html prod-goud.html prod-porselein.html prod-koper.html #top 
gewest-java.html	gewest-java.html	117716	20	2506	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa...	VOC-Kenniscentrum - Gewest Java's Noordoostkust	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa Bengalen Perzie China VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Java's Noordoostkust Handelspost Grissee, circa 1800, tekening van H.J. Wardenaar, Algemeen Rijksarchief Het gewest Java’s Noordoostkust (kaart) dankt haar ontstaan aan de interventie van de VOC in het rijk van Mataram in 1677. Mataram had in de eerste helft van de 17e eeuw geheel Midden- en Oost-Java, inclusief Madura, en een deel van West-Java onderworpen. De politieke en handelsrelaties met Mataram, waarvan de vorst de titel van susuhunan droeg, waren in die tijd over het algemeen moeizaam. Wel ontwikkelde de noordkust van Java zich in de loop van de tijd tot de belangrijkste leverancier van rijst voor de bevolking van Batavia. Rond 1675 werd de susuhunan geconfronteerd met een grote opstand in zijn rijk. Om zijn dynastie te redden, riep hij de hulp in van de VOC, die schoorvoetend aan de oproep voldeed. De opstandelingen werden verslagen en de VOC ontving in ruil voor haar militaire inspanningen een financiele vergoeding, de havenstad Semarang en het monopolie op de import van Indiase textiel en opium. Tot het midden van de 18e eeuw zouden zich in het rijk van Mataram nog regelmatig allerlei dynastieke twisten voordoen, waarbij de VOC als belanghebbende betrokken was. Bij elke gelegenheid kreeg zij extra concessies. Zo verwierf de VOC in 1705 het gezag over de Mataramse vazallen in West-Java, die in het aparte gewest Cheribon werden ondergebracht, en een vergoeding van haar militaire kosten in de vorm van jaarlijkse leveranties in rijst. In 1743 kreeg de VOC, na een vergeefse poging van de susuhunan zich uit de greep van de VOC te bevrijden, de gehele noordelijke kuststrook in handen. In 1749 bekende dezelfde susuhunan op zijn sterfbed, bevreesd dat zijn tegenstanders de macht zouden overnemen, een vazal van de VOC te zijn. In de oorlog die vervolgens over de erfenis van de susuhunan uitbrak, stelde de VOC haar gezag over Java’s Noordoostkust veilig en viel het tot de binnenlanden gereduceerde rijk van Mataram uiteen in twee vorstendommen: Surakarta en Jogjakarta. Java’s Noordoostkust werd bestuurd vanuit Semarang; de tweede belangrijke stad in dit gewest was Surabaja. De VOC had verder diverse middelgrote forten langs de kust. De inheemse bevolking werd bestuurd door haar eigen Javaanse hoofden, de zogenaamde regenten. Zoals gezegd had de VOC in dit gewest het monopolie op de import van Indiase textiel, in het bijzonder gedecoreerde kleden waren hier populair, en van opium . Verder waren het voornamelijk bulkgoederen die door de VOC werden uitgevoerd, met name rijst , zout, balken, planken en ander timmerhout tot complete schepen toe, die dienden voor patrouilledoeleinden en lokaal vervoer in Azie. Zowel voor de VOC in het algemeen als voor de bevolking van Batavia werd Java’s Noordoostkust een ware ‘graan- en houtschuur’. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html gewest-batavia.html gewest-ceylon.html gewest-ambon.html gewest-makassar.html gewest-banda.html gewest-malabar.html gewest-molukken.html gewest-kaap.html gewest-coromandel.html gewest-malakka.html gewest-bantam.html gewest-japan.html gewest-formosa.html gewest-bengalen.html gewest-perzie.html gewest-china.html producten.html kaarten.html themas.html literatuur1.html adressen.html mailto:voc-kenniscentrum@kitlv.nl kaart-java.html prod-kledendecor.html prod-opium.html prod-rijst.html #top 
gewest-kaap.html	gewest-kaap.html	117716	21	3002	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa...	VOC-Kenniscentrum - Gewest Kaap de Goede Hoop	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa Bengalen Perzie China VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Kaap de Goede Hoop Gezicht op de Tafelbaai, Vingboons-atlas, Bussum 1981, p. 29 De VOC had op de lange zeeweg naar en van Azie, een reis die de schepen zo’n acht a negen maanden kostte, behoefte aan verversingsplaatsen. Dat kon bijvoorbeeld Sint Helena zijn, maar ook Kaap de Goede Hoop of Mauritius, waar men dan drinkwater, brandhout en vers vlees door middel van de jacht probeerde te bemachtigen. Naarmate de scheepvaart echter intensiever werd, steeg de behoefte aan een echt verversingsstation. Daartoe nam Jan van Riebeeck in 1652 namens de VOC het gebied van Kaap de Goede Hoop (kaart) in gebruik. In de schaduw van de Tafelberg werd kasteel De Goede Hoop gebouwd, waaromheen Kaapstad ontstond. Om op goedkope wijze te voorzien in voedsel werden door de VOC tuinen aangelegd voor het verbouwen van groente en fruit. In het binnenland hield men vee, al kocht men dit ook wel bij de lokale bevolking, de Khoikhoi, die toen Hottentotten werden genoemd. De opbrengsten van de landbouw en veeteelt van de Compagnie waren echter niet voldoende om alle passerende schepen te bevoorraden. Daarom werd in 1657 de landbouw geprivatiseerd, waarbij voormalig VOC-personeel land kreeg toegewezen om dit te bewerken. Deze landbouwers zijn bekend geworden als de Boeren. Daarmee ontstond een echte volksplanting, dat wil zeggen een kolonie waar Europeanen zich vestigden met de uitdrukkelijke wens er permanent te blijven. De Boeren slaagden er in de loop van de tijd wel in voldoende voedsel te produceren om de schepen van de VOC te bevoorraden. Zij produceerden wijn, tarwe en slachtvee. Aanvankelijk gebeurde dit alleen in het directe achterland van Kaapstad, in plaatsen als Stellenbosch en Paarl. In de loop van de 18e eeuw werd de grens, met name door de Boeren die grote kudden hoornvee bezaten, verder landinwaarts uitgebreid tot enige honderden kilometers toe. Aangezien het land spaarzaam bevolkt was, ondervonden de Boeren lange tijd weinig problemen. De eerder genoemde Hottentotten liepen sterk in aantal terug door epidemieen en werden naar de kwalitatief mindere weidegronden verdreven. Omstreeks 1770 bereikten de meest vooruitgeschoven Boeren de voorposten van de zich in zuidelijke richting bewegende Bantustammen. Die hielden zich ook met de veeteelt bezig. Spoedig deden zich als gevolg van conflicten over weidegrond en diefstal van vee de eerste gewapende schermutselingen tussen de Boeren en de Bantus voor. Economisch gesproken ging het de Boeren voor de wind, vooral diegenen die het dichtst bij Kaapstad woonden. Zij deden hun werk echter niet alleen. Meestal beschikten zij over een blanke medewerker, die men knecht noemde, en over slaven. De knecht diende vaak als opziener over het bedrijf en de slaven. In de 17e eeuw hadden de Boeren nog relatief weinig slaven, maar in de 18e nam hun aantal snel toe; een gemiddelde Boer had al gauw twintig of meer slaven. Omstreeks 1780 waren er ongeveer 10.000 slaven aan de Kaap. De meeste van hen waren afkomstig uit Zuidoost-Azie en India. Zij waren populairder dan de slaven uit naburig Madagaskar en Mozambique vanwege hun grotere vaardigheden als handwerkslieden. De meesten kwamen naar de Kaap in het gevolg van repatrierende compagniesdienaren, die hen aldaar van de hand deden, met name nadat de Heren XVII in 1713 bepaald hadden dat iedere slaaf die voet aan wal zou zetten in de Republiek vrij zou zijn. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html gewest-batavia.html gewest-ceylon.html gewest-java.html gewest-ambon.html gewest-makassar.html gewest-banda.html gewest-malabar.html gewest-molukken.html gewest-coromandel.html gewest-malakka.html gewest-bantam.html gewest-japan.html gewest-formosa.html gewest-bengalen.html gewest-perzie.html gewest-china.html producten.html kaarten.html themas.html literatuur1.html adressen.html mailto:voc-kenniscentrum@kitlv.nl kaart-kaap.html #top 
gewest-makassar.html	gewest-makassar.html	117716	20	2672	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa...	VOC-Kenniscentrum - Gewest Makassar	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa Bengalen Perzie China VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Makassar Gezicht op Makassar, circa 1750, anonieme tekening, Rijksmuseum De belangstelling van de VOC voor Makassar op Zuid-Celebes was niet primair economisch van aard. Sinds 1667 was de VOC er namelijk gevestigd, omdat Makassar het ‘slot op de deur’ was voor de oostelijker gelegen specerij eilanden, dat wil zeggen de Molukken, Ambon en Banda (kaart) . Daar had de VOC in de eerste helft van de 17e eeuw monopolies op de uitvoer van muskaatnoten, foelie en kruidnagelen gevestigd. Makassar was in feite de plaats die door de bij deze handel uitgeschakelde Europese en Aziatische concurrenten gebruikt werd om ‘smokkel’ in specerijen te bedrijven. De concurrenten lieten de ‘smokkelhandel’ zelf overigens aan Makassaarse tussenhandelaren over. Omdat de vorsten van Makassar dit toelieten, zich niets aantrokken van de monopolies van de VOC en in deze een koers van ‘vrijhandel’ voorstonden, was het tussen de VOC en Makassar voor 1667 al regelmatig tot ernstige gewapende conflicten gekomen, zowel op Celebes zelf als in Ambon. In de oorlog van 1666 tot 1669 lukte het Cornelis Speelman met behulp van Arung Palakka, een vorst uit het naburige Bone, het verzet van Makassar te breken. In 1667 droeg het vorstendom Makassar het fort Udjungpandang aan de VOC over, dat tot kasteel Rotterdam werd omgedoopt. Dit werd het plaatselijk hoofdkwartier, waarachter zich spoedig de VOC-stad Makassar ontwikkelde. Net als elders was hier sprake van een multi-etnische samenleving. Daarnaast kreeg de VOC enige kilometers naar het noorden en naar het zuiden de beschikking over districten van verslagen tegenstanders. De bevolking in deze gebieden werd verplicht jaarlijks een tiende van de rijst oogst aan de VOC te leveren. Behalve te Makassar had de VOC hier en daar nog wat kleinere fortjes om een oog in het zeil te houden. De bewoners van de vele vorstendommen in Zuid-Celebes, Makassar voorop, kregen het bevel zich niet meer met de handel op de specerij eilanden bezig te houden. Zij hebben zich in de loop van de tijd niet altijd wat van dat verbod aangetrokken, hetgeen dan weer tot conflicten met de VOC leidde. De politieke kaart van Zuid-Celebes liet in de 17e en 18e eeuw een heleboel kleine vorstendommen zien. Nadat het streven van Makassar om de dominante macht in het gebied te zijn door de interventie van de VOC was afgebroken, was er meer sprake van een machtsevenwicht. De status quo daarbij stond of viel bij de goede verhoudingen tussen de VOC en het eerder genoemde Bone. In de 18e eeuw waren er bij tijd en wijle oorlogen, geinspireerd door dynastieke perikelen in bepaalde gebieden of door ambities van individuele vorsten. Zolang de VOC en Bone een waren kregen de tegenstanders van de VOC geen kans een dominante factor te worden. Aan het einde van de 18e eeuw groeide de macht van Bone echter tot zulke hoogten, dat de VOC er zelf door in de verdrukking kwam. Dit uitte zich onder meer in het feit dat de bevolking in de rijstdistricten geen tienden meer aan de VOC afdroeg. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html gewest-batavia.html gewest-ceylon.html gewest-java.html gewest-ambon.html gewest-banda.html gewest-malabar.html gewest-molukken.html gewest-kaap.html gewest-coromandel.html gewest-malakka.html gewest-bantam.html gewest-japan.html gewest-formosa.html gewest-bengalen.html gewest-perzie.html gewest-china.html producten.html kaarten.html themas.html literatuur1.html adressen.html mailto:voc-kenniscentrum@kitlv.nl kaart-archipeloost.html prod-rijst.html #top 
gewest-malabar.html	gewest-malabar.html	117716	20	2283	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa...	VOC-Kenniscentrum - Gewest Malabar	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa Bengalen Perzie China VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Malabar Overwinning bij Cochin, J. Nieuhof, Zee- en lantreize, Amsterdam 1682, p. 124 Nadat de VOC in 1658 de Portugezen uit Ceylon had verdreven, richtte haar aandacht zich ook op de in Portugese handen zijnde delen van Malabar. Gevreesd werd dat de Portugezen deze gebieden als springplank zouden gebruiken om op Ceylon terug te keren. Behalve van strategisch belang was Malabar tevens interessant vanwege de productie van peper . Na vijf expedities wist Rijcklof van Goens in 1663 de verovering van Malabar af te ronden. De citadel van Cochin werd het hoofdkwartier van dit gewest. Daarnaast had de VOC op geregelde afstand langs de kust een aantal grotere en kleinere forten. In en rond deze vestigingen bevonden zich inheemse christenen, die ook onder het gezag van de VOC vielen. Het ging hier voornamelijk om door de Portugezen bekeerde katholieken. In tegenstelling tot wat er in Zuidoost-Azie en op Ceylon gebeurde, voerde de VOC hier geen actieve politiek om deze mensen tot het protestantisme te bekeren. Hun religie werd dus feitelijk getolereerd als er maar geen katholieke priesters van buiten kwamen. Het gewest Malabar bestond dus voornamelijk uit steunpunten in een gebied dat verder verdeeld was onder diverse inheemse vorsten (kaart) . De lokale vorsten beheersten de peperlanden in de heuvels. Met een aantal van deze vorsten sloot de VOC exclusieve leverantiecontracten. Gezien de geografische omstandigheden, een langgerekt kustgebied, konden individuele koopvaarders de monopoliecontracten echter gemakkelijk omzeilen. In de 17e eeuw waren de vorsten van Cochin en Calicut de belangrijkste lokale grootmachten. De VOC en Cochin waren bondgenoten. Met Calicut in het noorden waren de relaties gespannen. De VOC had met Calicut geen exclusief leverantiecontract en het was dan ook via deze haven, dat de Engelsen zich op het einde van de 17e eeuw een aandeel in de peperhandel verwierven. De positie van de VOC in de peperhandel kwam in de eerste helft van de 18e eeuw in gevaar door de opkomst van het rijk van Travancore in het zuiden en midden van Malabar. Deze grootmacht beheerste spoedig een zeer groot deel van de aanvoer. Pogingen van de VOC om hem militair te stoppen, leidden schipbreuk. De bakens werden nu verzet en de VOC werd bondgenoot van Calicut. In 1766 verloor de VOC echter ook deze steunpilaar, toen de vorst van Mysore, uit het achterland van Malabar, Calicut veroverde. Van de Nederlandse peperhandel was aan het einde van de 18e eeuw dan ook weinig meer over. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html gewest-batavia.html gewest-ceylon.html gewest-java.html gewest-ambon.html gewest-makassar.html gewest-banda.html gewest-molukken.html gewest-kaap.html gewest-coromandel.html gewest-malakka.html gewest-bantam.html gewest-japan.html gewest-formosa.html gewest-bengalen.html gewest-perzie.html gewest-china.html producten.html kaarten.html themas.html literatuur1.html adressen.html mailto:voc-kenniscentrum@kitlv.nl prod-peper.html kaart-voorindie.html #top 
gewest-malakka.html	gewest-malakka.html	117716	20	2700	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa...	VOC-Kenniscentrum - Gewest Malakka	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa Bengalen Perzie China VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Malakka Gezicht op de stad Malakka, Vingboons-atlas, Bussum 1981, p. 59 Malakka werd door de VOC in 1641, na enige jaren van blokkades, op de Portugezen veroverd. De stad was strategisch gelegen op de zuidwestkust van het Maleise schiereiland aan de Straat Malakka, de belangrijkste zeeweg tussen het Midden Oosten en India enerzijds en China en Japan anderzijds (kaart) . In de 14e eeuw was het onder een sultansbestuur een van de grootste stapelmarkten van Azie geworden. In 1511 was Malakka stormenderhand door de Portugezen ingenomen. De sultansfamilie vluchtte en stichtte in het zuidelijker op het schiereiland gelegen Johore een nieuw vorstendom. De relaties tussen de VOC en de vorsten van Johore waren vanwege hun gezamenlijke anti-Portugese belang aanvankelijk goed. Gaandeweg werd de relatie gecompliceerder, omdat VOC Malakka en Johore feitelijk elkaars concurrenten waren als het ging om de beheersing van de Straat Malakka. De VOC trachtte na de verovering Malakka weer tot een centrum voor de internationale handel te maken. Europese en Aziatische koopvaarders zouden zich er kunnen bevoorraden of handeldrijven. Zodoende hoopte men inkomsten te verwerven uit het heffen van in- en uitvoerrechten en ankergelden. Dit beleid werd door de VOC echter niet consequent doorgevoerd, omdat Malakka nu ook weer niet zover mocht groeien, dat zij als stapelmarkt Batavia naar de kroon zou steken. Een andere reden waarom Malakka niet meer in haar oude glorie werd hersteld, was dat de koopvaarders op meer plaatsen hun anker konden laten vallen, bijvoorbeeld in Johore. Om Malakka voor zichzelf economisch aantrekkelijk te houden, streefde de Compagnie er ook een monopolie op de tin handel na. Hiertoe werden met Johore en een aantal andere vorstendommen exclusieve leverantiecontracten afgesloten, waarbij de VOC al het tin tegen een vaste prijs afnam. Door ontduiking van de contracten door de producenten kwam er evenwel weinig van het monopoliestreven van de VOC terecht. In de loop van de 18e eeuw werd het zuidelijk van het gewest Malakka, op de oostkust van Sumatra gelegen, Palembang voor de VOC de belangrijkste tinleverancier. Aan het einde van de 17e eeuw vestigden zich grote groepen Buginezen, afkomstig uit Zuid-Celebes, in het gebied van Johore. Deze Buginezen waren feitelijk op de vlucht voor de VOC en haar bondenoot aldaar, de vorst van Bone. Zij kregen, mede door dynastieke twisten in Johore zelf, steeds grotere invloed rond de Straat Malakka. De Nederlandse positie stond al spoedig op het spel. Tot tweemaal toe vielen de Buginezen Malakka aan. In 1784 brak de VOC de Buginese tegenstand echter met behulp van een speciaal uit de Republiek gezonden marine-eskader. Tegen die tijd was er een nieuwe factor om rekening mee te houden in de Straat Malakka verschenen, namelijk die van de op China varende Engelse kooplieden uit India. Het gevolg daarvan was dat de Engelse East India Company in 1788 op het eiland Penang een concurrerende vestiging stichtte: Georgetown. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html gewest-batavia.html gewest-ceylon.html gewest-java.html gewest-ambon.html gewest-makassar.html gewest-banda.html gewest-malabar.html gewest-molukken.html gewest-kaap.html gewest-coromandel.html gewest-bantam.html gewest-japan.html gewest-formosa.html gewest-bengalen.html gewest-perzie.html gewest-china.html producten.html kaarten.html themas.html literatuur1.html adressen.html mailto:voc-kenniscentrum@kitlv.nl kaart-archipelwest.html prod-tin.html #top 
gewest-molukken.html	gewest-molukken.html	117716	20	2740	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa...	VOC-Kenniscentrum - Gewest Molukken	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa Bengalen Perzie China VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Molukken Rede van Ternate, Fr. Valentijn, Oud en Nieuw Oostindien I, Dordrecht/Amsterdam 1724, Moluccos, p. 4 In de 16e, 17e en 18e eeuw verstond men onder de Molukken slechts Halmahera en de omringende kleinere eilanden. Het was het gebied van de vorstendommen van Ternate en Tidore. Thans is de naam Molukken van toepassing op veel groter gebied, namelijk op alle eilanden tussen Celebes en Timor enerzijds en Nieuw Guinea anderzijds (kaart) . Met andere woorden: de voormalige VOC gewesten Ambon en Banda worden thans ook tot de Molukken gerekend. Omstreeks 1600 waren de Molukken in eigenlijke zin belangrijk voor de VOC vanwege de kruidnagelen. De vorst van Ternate, in wiens gebied de meeste kruidnagelen geproduceerd werden, verkeerde in oorlog met de Portugezen, die op hun beurt weer bondgenoten waren van Tidore. De VOC bedong derhalve al spoedig een exclusief leverantiecontract met Ternate in ruil voor militaire steun. In 1605 verdreven de VOC en Ternate de Portugezen uit Tidore. Men had echter te vroeg gejuicht. Een jaar later werd een groot deel van Ternate bezet door een Spaanse expeditiemacht, afkomstig uit Manilla. De VOC op haar beurt bouwde in 1607 een groot kasteel op Ternate ter bescherming van haar eigen belangen en die van de vorst. In de decennia na de deling van Ternate in een Spaanse en Nederlandse invloedssfeer werd er veelvuldig gevochten in de Molukken. Gaandeweg wisten de Nederlanders de situatie naar hun hand te zetten en de Spanjaarden, die minder goed bevoorraad werden, in het defensief te dringen. In 1662 ontruimden de Spanjaarden de Molukken, omdat zij hun troepen nodig hadden voor de verdediging van de Filippijnen, waar men toen vreesde voor een aanval uit China. De kruidnagelcultuur had van al deze oorlogen zeer te lijden. Reeds voor die tijd was de vorst van Ternate door dynastieke perikelen zeer van de VOC afhankelijk geworden. Tijdens een opstand in 1652 ging hij tegen betaling accoord met een totale uitroeiing van de kruidnagelcultuur. In 1657 volgde zijn collega van Tidore. Alle nog resterende kruidnagelbomen in het gewest werden nu omgehakt. Een poging van de vorst van Ternate om zich van het knellende keurslijf van de VOC te ontdoen, omstreeks 1680, eindigde met een nederlaag. De Molukken bleven daarna rustig tot het einde van de 18e eeuw, toen in Tidore een anti-Nederlandse beweging ontstond onder leiding van prins Nuku, die de VOC met steun van zeerovers en Engelse wapens het leven zuur maakte. De hoofdvestiging van de VOC was het kasteel Oranje, gelegen op Ternate. Verder waren er een aantal kleinere vestingen in het gebied. Hier en daar hadden de Portugezen en Spanjaarden ook groepen inheemsen tot het katholicisme bekeerd. De VOC bracht deze mensen meestal tot het protestantisme. Dit gebeurde onder andere in Batjan, Sangihe en de Minahasa. De Minahasa, de noordelijke punt van Celebes, was sinds 1679 aan het Nederlandse gezag verbonden. De reden voor deze interesse was dat dit gebied wegens haar rijst productie voor de voedselvoorziening van de Molukken van belang werd geacht. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html gewest-batavia.html gewest-ceylon.html gewest-java.html gewest-ambon.html gewest-makassar.html gewest-banda.html gewest-malabar.html gewest-kaap.html gewest-coromandel.html gewest-malakka.html gewest-bantam.html gewest-japan.html gewest-formosa.html gewest-bengalen.html gewest-perzie.html gewest-china.html producten.html kaarten.html themas.html literatuur1.html adressen.html mailto:voc-kenniscentrum@kitlv.nl kaart-archipeloost.html prod-kruidnagelen.html prod-rijst.html #top 
gewest-perzie.html	gewest-perzie.html	117716	20	2154	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa...	VOC-Kenniscentrum - Gewest Perzie	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa Bengalen Perzie China VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Perzie Grote bazaar van Isfahan, 1703, tekening van G. Hofsted van Essen, Universiteitsbibliotheek Leiden Perzie was vooral belangrijk vanwege de zijde , die traditioneel haar weg naar Europa vond via de Middellandse Zee. In 1623 vestigde de VOC een kantoor in Bandar Abbas, destijds door de Europeanen Gamron genoemd. Deze plaats lag strategisch aan de ingang van de Perzische Golf (kaart) . In de 16e eeuw werd deze ingang gedomineerd door de Portugezen, die daar de vesting Hormus bezaten. Een jaar voordat de Nederlanders zich in Gamron vestigden, was de machtige vesting Hormus door de Perzen en Engelsen tot overgave gedwongen en afgebroken. Perzie werd in die jaren geregeerd door de Safaviden-dynastie. Onder hen bloeiden nijverheid en handel, onder meer via de karavaanroutes naar Centraal-Azie. Behalve in Gamron vestigden de Nederlanders ook een kantoor in Isfahan, de hoofdstad in het midden van het rijk. Hier bevond zich een omvangrijke internationale handelsgemeenschap, onder meer van Armenische kooplieden. Sommige van hen fungeerden als makelaar voor de Compagnie. In Perzie was de uitvoer van zijde een monopolie van de vorst, de sjah. Particuliere kooplieden, inclusief de VOC, moesten bij hem zijn als zij een exportvergunning wensten. Voor de Compagnie was de invoerhandel in Perzie echter net zo belangrijk als de uitvoer; hiermee werden veel gouden dukaten verdiend. Het aantal personeelsleden in Perzie was slechts gering; het ging alleen om lieden die nauw bij de handel waren betrokken. Met de inval van Afghaanse stammen in het Perzische rijk en de verovering van Isfahan in 1722 kwam een einde aan de Safaviden-dynastie. Door de desintegratie van het rijk verviel ook de handel van de VOC; er vielen geen gouden dukaten meer te verdienen. Zij trok zich derhalve geleidelijk aan terug op Gamron en sloot de andere kantoren. De Heren XVII gaven tegen 1750 opdracht de Perzische Golf te verlaten. Gouverneur-generaal Jacob Mossel wilde het echter nog een keer proberen en wel op het barre eilandje Kareek, het huidige Kharg, dat veel dieper in de Golf ligt. In 1753 werd de vesting Mosselstein gebouwd. Toen na verloop van tijd de post niet winstgevend werd, besloot men alsnog de handel op Perzie te staken. Echter voordat de VOC Kareek kon ontruimen was het in 1766 al bezet en geplunderd door een Perzische legermacht. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html gewest-batavia.html gewest-ceylon.html gewest-java.html gewest-ambon.html gewest-makassar.html gewest-banda.html gewest-malabar.html gewest-molukken.html gewest-kaap.html gewest-coromandel.html gewest-malakka.html gewest-bantam.html gewest-japan.html gewest-formosa.html gewest-bengalen.html gewest-china.html producten.html kaarten.html themas.html literatuur1.html adressen.html mailto:voc-kenniscentrum@kitlv.nl prod-zijde.html kaart-middenoosten.html #top 
gewesten.html	gewesten.html	117716	21	299	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa...	VOC-Kenniscentrum - Gewesten overzee van de VOC	--&gt; --&gt; --&gt; Batavia Ceylon Java's Noordoostkust Ambon Makassar Banda Malabar Molukken Kaap de Goede Hoop Coromandel Malakka Bantam Japan Formosa Bengalen Perzie China VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Nieuwe Paskaart van Oost-Indien, Nieuwe Groote Lichtende Zee-fackel V, Amsterdam 1689 Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewest-batavia.html gewest-ceylon.html gewest-java.html gewest-ambon.html gewest-makassar.html gewest-banda.html gewest-malabar.html gewest-molukken.html gewest-kaap.html gewest-coromandel.html gewest-malakka.html gewest-bantam.html gewest-japan.html gewest-formosa.html gewest-bengalen.html gewest-perzie.html gewest-china.html producten.html kaarten.html themas.html literatuur1.html adressen.html mailto:voc-kenniscentrum@kitlv.nl #top 
index.html	index.html	117716	13	889	--&gt; --&gt; --&gt; VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Kaart van Batavia, circa 1652, gravure van...	VOC-Kenniscentrum	--&gt; --&gt; --&gt; VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Kaart van Batavia, circa 1652, gravure van Mattheus du Chesne, KITLV In 2002 is het 400 jaar geleden dat de Verenigde Oost-Indische Compagnie (VOC) werd opgericht. Dit feit wordt in binnen- en buitenland op diverse manieren herdacht. In dit kader verschaft het VOC-Kenniscentrum informatie over de VOC aan een breed publiek. De VOC was in zijn tijd een omvangrijke en complexe organisatie. De op deze website geboden informatie bestrijkt derhalve slechts een deel van de rijk geschakeerde werkelijkheid. Mocht u na het raadplegen van deze site nog vragen hebben over de VOC, stuur dan een e-mail. Het VOC-Kenniscentrum is een project van het Koninklijk Instituut voor Taal-, Land- en Volkenkunde (KITLV), afdeling Historische Documentatie. Projectleider: Dr Gerrit Knaap. Het KITLV is een instituut van de Koninklijke Nederlandse Akademie van Wetenschappen (KNAW) . Het VOC-Kenniscentrum wordt gesubsidieerd door de Stichting Viering 400 jaar VOC. Top --&gt; --&gt; --&gt; --&gt; --&gt; Site-ontwerp: Ruparo					vocbegin.html kamers.html vocschepen.html vocoverzee.html gewesten.html producten.html kaarten.html themas.html literatuur1.html adressen.html mailto:voc-kenniscentrum@kitlv.nl mailto:voc-kenniscentrum@kitlv.nl http://www.voc2002.nl/ http://www.knaw.nl/ #top http://www.ruparo.nl/ 
kamer-amsterdam.html	kamer-amsterdam.html	117716	16	2243	--&gt; --&gt; --&gt; Amsterdam Zeeland Enkhuizen Delft Hoorn Rotterdam VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Kamer...	VOC-Kenniscentrum - Kamer Amsterdam	--&gt; --&gt; --&gt; Amsterdam Zeeland Enkhuizen Delft Hoorn Rotterdam VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Kamer Amsterdam Oostindisch Magazijn, circa 1770, tekening van Hermanus Petrus Schouten, Gemeentearchief Amsterdam Voorgeschiedenis Tot de oprichting van de VOC in 1602 werden door Amsterdamse voorcompagnieen acht expedities uitgezonden naar Azie. Op 10 maart 1595 was het de Compagnie van Verre die de eerste schepen naar de Oost zond. De Compagnie van Verre fuseerde twee maal met andere voorcompagnieen. In 1601 ontstond daardoor de Eerste Verenigde Compagnie op Oost-Indie tot Amsterdam. De nieuwe compagnie verkreeg hiermee een stedelijk monopolie. Voor de totstandkoming van de VOC rustte deze nog slechts een expeditie uit. Inleg kapitaal Door de Amsterdammers werd een bedrag van f 3.679.915 ingelegd. Bij de inschrijving in het aandelenregister van de VOC speelden immigranten een belangrijke rol. Onder de 1143 inschrijvers bevonden zich 39 Duitsers en maar liefst 301 Zuid-Nederlanders; onder hen was Isaac le Maire met f 85.000 de grootste intekenaar. Oostindisch Huis In 1603 huurde de VOC een deel van het stedelijk geschutmagazijn aan de Kloveniersburgwal om als pakhuis te gebruiken. Twee jaar later kreeg de VOC het hele Bushuis tot haar beschikking. Vergader- en kantoorruimte was er echter nauwelijks. Dwars op het Bushuis werd daarom een nieuw gebouw opgetrokken; het eerste pand speciaal voor de VOC geconstrueerd. In 1606 werd het pand door de bewindhebbers betrokken. In 1634 werd er weer een stuk aangebouwd, waardoor het complex nu ook aan de Oude Hoogstraat grensde. De laatste vergroting vond plaats tussen 1658 en 1661. In 1722 verkocht het stadsbestuur het hele complex aan de Compagnie, die daardoor volledig eigenaar werd. Scheepswerf In 1608 vestigde de Compagnie een bescheiden werf op het Rapenburg, een kunstmatig eiland in het IJ, waar ook de werven van de Amsterdamse Admiraliteit gelegen waren. In 1661 kocht de Compagnie het grootste gedeelte van Oostenburg, een nieuw kunstmatig eiland aan de oostzijde van de stad. Nog datzelfde jaar werden de houtzagerij en de lijnbaan opgeleverd. Veel indruk daar maakte ook het vier verdiepingen hoge Oostindisch Magazijn naar ontwerp van Daniel Stalpaert: 177 meter lang en 20 meter diep. Hier werden de kostbare goederen uit Azie opgeslagen. Beneden was een slachthuis. Op een der zolders was de zeilmakerij; dit bedrijfsonderdeel kreeg in 1752 een eigen pand aan de Oosterburgerdwarsstraat. Voorts lagen in het magazijn scheepsmaterialen opgeslagen. In de periode 1602-1794 werden op de werven van de Kamer Amsterdam bij benadering 728 schepen gebouwd. Top --&gt; --&gt; --&gt; --&gt; --&gt;					index.html vocbegin.html kamers.html kamer-zeeland.html kamer-enkhuizen.html kamer-delft.html kamer-hoorn.html kamer-rotterdam.html vocschepen.html vocoverzee.html gewesten.html producten.html kaarten.html themas.html literatuur1.html adressen.html mailto:voc-kenniscentrum@kitlv.nl #top 
kamer-delft.html	kamer-delft.html	117716	15	1557	--&gt; --&gt; --&gt; Amsterdam Zeeland Enkhuizen Delft Hoorn Rotterdam VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Kamer...	VOC-Kenniscentrum - Kamer Delft	--&gt; --&gt; --&gt; Amsterdam Zeeland Enkhuizen Delft Hoorn Rotterdam VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Kamer Delft Oostindisch Zeemagazijn te Delfshaven, 1779, tekening van Gerrit Groenewegen, Gemeentearchief Rotterdam Voorgeschiedenis Het verkrijgen van een eigen kamer voor Delft was in 1602 niet voor de hand liggend. Samen met Delfshaven, gelegen aan de Maas bij Rotterdam, had Delft een beperkte maritieme traditie. Aan de eerste tochten naar Azie deden geen Delftse schepen mee. Pas kort voor de oprichting van de VOC sloten Delftenaren zich aan bij plannen een nieuwe vloot naar Indie uit te rusten. Tijdens de voorbereiding van deze expeditie kwam echter de VOC tot stand. De scheepvaart van de Kamer was geconcentreerd in Delfshaven, waar de werven waren gelegen. Inleg kapitaal Door Delftenaren werd een bedrag van f 469.400 ingelegd. Oostindisch Huis Het belangrijkste gebouw was het Oostindisch Huis aan de Oude Delft. Pas in 1631 kwam dit door aankoop en verbouwing tot stand. Voordien vergaderde men bij de bewindhebbers thuis of op het Stadhuis. Na 1631 vond een gestage uitbreiding plaats. Een monumentale vergaderzaal voor de bewindhebbers, die nu nog bestaat, dateert van 1722. Elders in de stad bezat de Compagnie vanaf circa 1670 nog enige gebouwen. Een daarvan is thans opgenomen in het complex van het Legermuseum. Scheepswerf De scheepswerf lag in Delfshaven, dat tegenwoordig een deel van Rotterdam is. Aanvankelijk huurde men een terrein aan de Buizenwaal. In 1671 werd dit door de bewindhebbers aangekocht. Reeds een jaar later, in 1672, begon men aan de Nieuwe Haven met de bouw van een pakhuis, het Zeemagazijn. Uitbreidingen van de werf volgden in 1706 en 1715 toen de VOC twee aangrenzende terreinen van het stadsbestuur huurde. In de periode 1602-1794 liepen bij benadering 111 schepen van stapel. Top --&gt; --&gt; --&gt; --&gt; --&gt;					index.html vocbegin.html kamers.html kamer-amsterdam.html kamer-zeeland.html kamer-enkhuizen.html kamer-hoorn.html kamer-rotterdam.html vocschepen.html vocoverzee.html gewesten.html producten.html kaarten.html themas.html literatuur1.html adressen.html mailto:voc-kenniscentrum@kitlv.nl #top 
kamer-enkhuizen.html	kamer-enkhuizen.html	117716	15	1785	--&gt; --&gt; --&gt; Amsterdam Zeeland Enkhuizen Delft Hoorn Rotterdam VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Kamer...	VOC-Kenniscentrum - Kamer Enkhuizen	--&gt; --&gt; --&gt; Amsterdam Zeeland Enkhuizen Delft Hoorn Rotterdam VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Kamer Enkhuizen Oostindisch Huis, 1729, tekening van Cornelis Pronk, Rijksarchief Noord-Holland Voorgeschiedenis De gunstige ligging aan de Zuiderzee maakte Enkhuizen tot een geschikte haven voor koopvaardij en visserij. Tevens had de Admiraliteit van het Noorderkwartier van Holland sinds 1597 afwisselend haar zetel in Hoorn en Enkhuizen. Een voorcompagnie heeft Enkhuizen niet gehad. Wel waren er in de stad aan de vooravond van de oprichting van de VOC personen gevestigd, die een belangrijke stimulans tot de overzeese vaart hebben gegeven, zoals de Azie-reizigers Dirck Gerritsz Pomp alias ‘Dirck China’ en Jan Huygen van Linschoten, die in 1596 beroemd werd als schrijver van Itinerario . Inleg kapitaal De Kamer Enkhuizen had na de kamers van Amsterdam en Zeeland met&#9;f 540.000 de grootste inbreng in het aandelenkapitaal van de VOC. Onder de eerste 358 inschrijvers bevonden zich veel kleine ondernemers, die risico durfden te nemen. Oostindisch Huis Enkele maanden na de oprichting van de VOC kregen de bewindhebbers van de Kamer Enkhuizen de beschikking over de Engelse Toren aan de Oosterhaven bij de Blauwpoortsbrug. In 1628 werd door de bewindhebbers terrein aangekocht aan de Wierdijk voor de bouw van een nieuw Oostindisch Huis, dat in 1630 betrokken werd. In 1816 brandde dit pand volledig af. Het enige nog bestaande gebouw van de VOC in Enkhuizen is het oorspronkelijk naast het Oostindisch Huis gelegen Peperhuis. Het Peperhuis bestaat eigenlijk uit twee met elkaar verbonden panden. Het terrein aan de Wierdijk werd door de Compagnie in 1682 aangekocht. Het Peperhuis maakt tegenwoordig deel uit van het Zuiderzeemuseum. Scheepswerf De scheepswerf was aan de Wierdijk. Daar stonden loodsen voor opslag en ook de woning van de meestertimmerman. Aan de noordwestkant van de stad bezat de Compagnie een eigen lijnbaan. Na een brand in 1732 bouwde de Compagnie een nieuwe lijnbaan aan de Boereboom. In de periode 1602-1794 werden te Enkhuizen 108 schepen gebouwd. Top --&gt; --&gt; --&gt; --&gt; --&gt;					index.html vocbegin.html kamers.html kamer-amsterdam.html kamer-zeeland.html kamer-delft.html kamer-hoorn.html kamer-rotterdam.html vocschepen.html vocoverzee.html gewesten.html producten.html kaarten.html themas.html literatuur1.html adressen.html mailto:voc-kenniscentrum@kitlv.nl #top 
kamer-hoorn.html	kamer-hoorn.html	117716	15	1357	--&gt; --&gt; --&gt; Amsterdam Zeeland Enkhuizen Delft Hoorn Rotterdam VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Kamer...	VOC-Kenniscentrum - Kamer Hoorn	--&gt; --&gt; --&gt; Amsterdam Zeeland Enkhuizen Delft Hoorn Rotterdam VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Kamer Hoorn Woningen op de Oostindische Werf, 1727, tekening van Cornelis Pronk, Westfries Museum Voorgeschiedenis Ook Hoorn had een maritieme traditie. Hoornse zeevarenden waren actief in de haringvisserij, in de Oostzeehandel en de handel op Frankrijk en Portugal. Vanaf 1597 had de Admiraliteit van het Noorderkwartier van Holland afwisselend haar zetel in Hoorn of Enkhuizen. Een voorcompagnie heeft Hoorn echter niet gehad. Hoorn zou niettemin beroemde Indiegangers voortbrengen, zoals de Willem IJsbrantsz Bontekoe, de schrijver van het beroemde verhaal over de ‘scheepsjongens’, en Jan Pietersz Coen, de gouverneur-generaal die Batavia stichtte. Inleg kapitaal Door de Kamer Hoorn werd een bedrag van f 266.868 ingelegd. Oostindisch Huis Aanvankelijk vergaderden de bewindhebbers in een pand aan de Nieuwstraat. Omstreeks 1670 betrok men het nu nog bestaande Oostindisch Huis aan de Muntstraat. De Kamer Hoorn beschikte al vrij snel ook over een eigen opslagplaats, namelijk op de hoek van Onder de Boompjes en de Pakhuisstraat. In 1670 werd de capaciteit uitgebreid met de aankoop van het pakhuis de Lastdrager aan de huidige Vollerswaal. Scheepswerf In 1608 werd aan de oostkant van de Buitenluiendijk de werf van de VOC aangelegd. In 1723 werden hier ook woonhuizen gebouwd voor de equipagemeester en de meestertimmerman. In 1732 en 1767 volgde de bouw van nieuwe opslagplaatsen. In de periode 1602-1794 werden op de werf bij benadering 102 schepen gebouwd. Top --&gt; --&gt; --&gt; --&gt; --&gt;					index.html vocbegin.html kamers.html kamer-amsterdam.html kamer-zeeland.html kamer-enkhuizen.html kamer-delft.html kamer-rotterdam.html vocschepen.html vocoverzee.html gewesten.html producten.html kaarten.html themas.html literatuur1.html adressen.html mailto:voc-kenniscentrum@kitlv.nl #top 
kamer-rotterdam.html	kamer-rotterdam.html	117716	15	1675	--&gt; --&gt; --&gt; Amsterdam Zeeland Enkhuizen Delft Hoorn Rotterdam VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Kamer...	VOC-Kenniscentrum - Kamer Rotterdam	--&gt; --&gt; --&gt; Amsterdam Zeeland Enkhuizen Delft Hoorn Rotterdam VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Kamer Rotterdam De Boompjes met het Oostindisch Huis, circa 1700, prent van Petrus Schenk, Atlas van Stolk Voorgeschiedenis Voor de oprichting van de VOC in 1602 waren er vanuit de Maasstad door voorcompagnieen twee expedities naar Azie gezonden. De bedoeling was dat de Rotterdammers via Kaap Hoorn bezuiden Amerika naar Indie zouden varen in plaats van via Kaap de Goede Hoop bezuiden Afrika. Deze tochten hadden weinig succes, al bereikte een van de schepen, de Liefde, in 1600 als eerste Nederlandse bodem Japan. Olivier van Noort slaagde er als eerste Nederlandse zeevaarder in een tocht rond de wereld te maken. Inleg kapitaal De inleg van het kapitaal liep niet vlot. De bijeengebrachte f 173.000 voldeden bij lange na niet aan de verwachtingen. Een aanzienlijk deel was afkomstig van inwoners van Dordrecht. Oostindisch Huis Het is onbekend waar de bewindhebbers van de Kamer Rotterdam in de periode tot 1623 hebben geresideerd. In laatstgenoemd jaar werd een huis, erf en pakhuis met de naam Neptunus gekocht aan de Wijnstraat. Tegen het eind van de 17e eeuw was het complex echter zo bouwvallig geworden dat besloten werd tot nieuwbouw. In 1695 werd de eerste steen gelegd van het nieuwe Oostindisch Huis op een terrein tussen de Boompjes en de Scheepmakershaven, waar tot 1685 de VOC-werf was geweest. In 1709 en 1720 zouden er nog uitbreidingen volgen voordat het huis zijn uiteindelijke vorm zou krijgen. Bij het bombardement van 14 mei 1940 werd het Oostindisch Huis verwoest. Scheepswerf Tot 1632 bezat de Kamer Rotterdam geen eigen werf en was de bouw aan particulieren uitbesteed. Vanaf dat jaar bouwde men de schepen zelf op een aangekocht terrein aan de Scheepmakershaven. In 1685 werd begonnen met de aanleg van een nieuwe, grotere werf bij de Oostzeedijk. Op de Rotterdamse werven werden in de periode 1602-1795 bij benadering 110 schepen gebouwd. Top --&gt; --&gt; --&gt; --&gt; --&gt;					index.html vocbegin.html kamers.html kamer-amsterdam.html kamer-zeeland.html kamer-enkhuizen.html kamer-delft.html kamer-hoorn.html vocschepen.html vocoverzee.html gewesten.html producten.html kaarten.html themas.html literatuur1.html adressen.html mailto:voc-kenniscentrum@kitlv.nl #top 
kamer-zeeland.html	kamer-zeeland.html	117716	15	1688	--&gt; --&gt; --&gt; Amsterdam Zeeland Enkhuizen Delft Hoorn Rotterdam VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Kamer...	VOC-Kenniscentrum - Kamer Zeeland	--&gt; --&gt; --&gt; Amsterdam Zeeland Enkhuizen Delft Hoorn Rotterdam VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Kamer Zeeland Huis van de equipagemeester te Middelburg, tweede helft 18e eeuw, anonieme prent, Collectie Zeeuws Genootschap, Zeeuws Archief Voorgeschiedenis In maart 1598 vertrokken twee Zeeuwse vloten naar Indie. De eerste was uitgerust door de Middelburgse Compagnie, de tweede door de Veerse Compagnie, waarin koopman Balthasar de Moucheron een belangrijke rol speelde. Nog tweemaal voor de totstandkoming van de VOC zouden de Zeeuwen schepen naar Azie uitzenden. Dit gebeurde door de Verenigde Zeeuwse Compagnie en de tweede compagnie van De Moucheron. De vaartuigen van De Moucheron zouden als eerste Nederlandse schepen Ceylon aandoen. Inleg kapitaal Het ingelegde kapitaal van de Zeeuwen bedroeg f 1.300.405. Oostindisch Huis Tot 1628 werd door de Kamer Zeeland kantoorruimte gehuurd. In mei van dat jaar kocht zij het huis Biggekercke in Middelburg. Achter dit huis werd in 1630 een nieuwe vleugel gebouwd met een grote bewindhebberskamer. In 1693 werd het buurpand de Hulck aangekocht ten behoeve van het kantoorpersoneel. Een renovatie was echter noodzakelijk, en het zou tot 1710 duren voor hiermee begonnen werd. Het Oostindisch Huis was gesitueerd tussen de Rotterdamse Kaai en de Breestraat. Scheepswerf In 1603 besloot het stadsbestuur van Middelburg het binnenwater achter de Korendijk met een sluis getij-vrij te maken en dit water tot dok in te richten.Het aangrenzend terrein werd bestemd voor werven, onder andere voor de VOC. Het jaartal 1616 op de gevelsteen in de muur van de voormalige smederij wijst erop dat toen in ieder geval de Zeeuwse Kamer het nieuwe werfterrein in gebruik had genomen. Dwars op dit bedrijfspand werd een groot huis voor de opper-equipagemeester gebouwd. Ook dit pand draagt het monogram van de VOC en het jaartal 1616. In de periode 1602-1794 werden door de Kamer Zeeland bij benadering 306 schepen te water gelaten. Top --&gt; --&gt; --&gt; --&gt; --&gt;					index.html vocbegin.html kamers.html kamer-amsterdam.html kamer-enkhuizen.html kamer-delft.html kamer-hoorn.html kamer-rotterdam.html vocschepen.html vocoverzee.html gewesten.html producten.html kaarten.html themas.html literatuur1.html adressen.html mailto:voc-kenniscentrum@kitlv.nl #top 
kamers.html	kamers.html	117716	14	213	--&gt; --&gt; --&gt; Amsterdam Zeeland Enkhuizen Delft Hoorn Rotterdam VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Paskaart...	VOC-Kenniscentrum - Kamers van de VOC	--&gt; --&gt; --&gt; Amsterdam Zeeland Enkhuizen Delft Hoorn Rotterdam VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Paskaart van Texel tot aan de Hoofden, Nieuwe Groote Lichtende Zee-fackel II, Amsterdam 1689 Top --&gt; --&gt; --&gt; --&gt; --&gt;					index.html vocbegin.html kamer-amsterdam.html kamer-zeeland.html kamer-enkhuizen.html kamer-delft.html kamer-hoorn.html kamer-rotterdam.html vocschepen.html vocoverzee.html gewesten.html producten.html kaarten.html themas.html literatuur1.html adressen.html mailto:voc-kenniscentrum@kitlv.nl #top 
literatuur1.html	literatuur1.html	117716	20	5811	--&gt; --&gt; --&gt; VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Dit overzicht van de literatuur is beperkt...	VOC-Kenniscentrum - Beknopt literatuuroverzicht	--&gt; --&gt; --&gt; VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Dit overzicht van de literatuur is beperkt van aard. Het bestaat vooral uit recent, dat wil zeggen post-koloniaal werk. Hierbij is een onderverdeling gemaakt in vier categorieen: Bibliografieen Bronnenpublicaties Overzichtswerken Studies over gewesten Bibliografieen Coolhaas, W.Ph., en G.J. Schutte, A Critical Survey of Studies on Dutch Colonial History (2e druk; Den Haag 1980). Krogt, P. van der, J. Landwehr , A Bibliography of Publications Relating to the Dutch East India Company, 1600-1800 (Utrecht 1991). Meilink-Roelofsz, M.A.P., R. Raben, H. Spijkerman, eds., De archieven van de Verenigde Oostindische Compagnie. The Archives of the Dutch East India Company (Den Haag 1992). Roessingh, M.P.H., ed., Sources of the History of Asia and Oceania in the Netherlands. Part I: Sources up to 1796 (Munchen 1982). Top Bronnenpublicaties Bruijn, J.R., F.S. Gaastra en I. Schoffer, eds. , Dutch-Asiatic Shipping in the 17th and 18th Centuries . Rijks geschiedkundige publicatien 165-167 (3 delen; Den Haag 1979-1987). Chijs, J.A. van der, H.T. Colenbrander, W. Fruin-Mees, F. de Haan, J.E. Heeres, J. de Hullu, eds., Daghregisters gehouden int Casteel Batavia vant passerende daer ter plaetse als over geheel Nederlandts-India (31 delen; Batavia and Den Haag 1888-1931). Coolhaas, W.Ph., J. van Goor, J.E. Schooneveld-Oosterling, eds., Generale missiven van gouverneurs-generaal en raden aan Heren XVII der Verenigde Oostindische Compagnie . Rijks geschiedkundige publicatien, grote serie 104, 112, 125, 134, 150, 159, 164, 193, 205, 232 (10 delen; Den Haag 1960-1997). Dam, Pieter van, Beschryvinge van de Oostindische Compagnie . F.W. Stapel and C.W.Th. van Boetzelaer, eds., Rijks geschiedkundige publicatien 63, 68, 74, 76, 83, 87, 96 (7 delen; Den Haag 1927-1954). Heeres, J.E., and F.W. Stapel, eds., Corpus Diplomaticum Neerlando-Indicum. Verzameling van politieke contracten en verdere verdragen door de Nederlanders in het Oosten gesloten (6 delen; Den Haag 1907-1955, de eerste vijf als Bijdragen van het Koninklijk Instituut voor Taal-, Land- en Volkenkunde 57, 87, 91, 93, 96). Top Overzichtswerken Boxer, J.R., The Dutch Seaborne Empire, 1600-1800 (Londen 1965), in Nederlandse vertaling: Het profijt van de macht. De Republiek en haar overzeese expansie 1600-1800 (Amsterdam 1988). Dillo, I.G., De nadagen van de Verenigde Oostindische Compagnie 1783-1795. Schepen en zeevarenden (Amsterdam 1992). Gaastra, F.S., De geschiedenis van de VOC (Haarlem 1982; 2e druk Zutphen 1991). Gaastra, F.S., Bewind en beleid bij de VOC. De financiele en commerciele politiek van de bewindhebbers, 1672-1702 (Zutphen 1989). Gelder, R. van, L. Wagenaar, Sporen van de Compagnie. De VOC in Nederland (Amsterdam 1988). Glamann, K., Dutch-Asiatic Trade, 1620-1740 (Kopenhagen en Den Haag 1958; 2e druk Den Haag 1980). Jacobs, E.M., Koopman in Azie. De handel van de Verenigde Oost-Indische Compagnie tijdens de 18e eeuw (Zutphen 2000). Korte, J.P. de, De jaarlijkse financiele verantwoording in de Verenigde Oostindische Compagnie. Werken uitgegeven door de vereniging Het Nederlandsch Economisch-Historisch Archief 17 (Leiden 1984). Steur, J.J., Herstel of ondergang. De voorstellen tot redres van de Verenigde Oost-Indische Compagnie 1740-1795 (Utrecht 1984). Top Studies over gewesten Ambon Knaap, G.J., Kruidnagelen en christenen. De Verenigde Oost-Indische Compagnie en de bevolking van Ambon 1656-1696 . Verhandelingen van het Koninklijk Instituut voor Taal-, Land- en Volkenkunde 125 (Dordrecht en Providence 1987). Bantam Talens, J., Een feodale samenleving in koloniaal vaarwater. Staatsvorming, koloniale expansie en economische onderontwikkeling in Banten, West-Java, 1600-1750 (Hilversum 1999). Batavia Blusse, L., Strange Company. Chinese Settlers, Mestizo Women and the Dutch in VOC Batavia. Verhandelingen van het Koninklijk Instituut voor Taal-, Land- en Volkenkunde 122 (Dordrecht en Riverton 1986). Brug van der, P.H., Malaria en Malaise. De VOC in Batavia in de 18e eeuw (Amsterdam 1995). Taylor, J. Gelman, The Social World of Batavia. European and Eurasian in Dutch Asia (Madison 1983). Bengalen Prakash, O., The Dutch East India Company and the Economy of Bengal 1630-1720 (Princeton 1985). Ceylon Arasaratnam, S., Dutch Power in Ceylon 1658-1687 (Amsterdam 1958). Goor, J. van, Jan Kompenie as Schoolmaster. Dutch Education in Ceylon 1690-1795 (Groningen 1978). Wagenaar, L.J., Galle, VOC-vestiging in Ceylon. Beschrijving van een koloniale samenleving aan de vooravond van de Singalese opstand tegen het Nederlandse gezag, 1760 (Amsterdam 1994). China Wills jr., J.E., Pepper, Guns and Parleys. The Dutch East India Company and China, 1662-1682 (Cambridge, Mass. 1974). Coromandel Arasaratnam, S., Merchants, Companies and Commerce on the Coromandel Coast, 1650-1740 (Delhi 1986). Japan Boxer, C.R., Jan Compagnie in Japan 1600-1850 (Den Haag 1950). Java’s Noordoostkust Knaap, G.J., Shallow Waters, Rising Tide. Shipping and Trade in Java around 1775 . Verhandelingen van het Koninklijk Instituut voor Taal-, Land- en Volkenkunde 172 (Leiden 1996). Nagtegaal, L., Riding the Dutch Tiger. The Dutch East India Company and the Northeast Coast of Java, 1680-1743 . Verhandelingen van het Koninklijk Instituut voor Taal-, Land- en Volkenkunde 171 (Leiden 1996). Ricklefs, M.C., War, Culture and Economy in Java, 1677-1726. Asian and European Imperialism in the Early Kartasura Period (St Leonards, 1993). Kaap de Goede Hoop Biewenga, A., De Kaap de Goede Hoop. Een Nederlandse vestigingskolonie, 1680-1730 (Amsterdam 1999). Ross, R., Cape of Torments. Slavery and Resistance in South Africa (London 1983). Shell, R.C.-H., Children of Bondage. A Social History of the Slave Society at the Cape of Good Hope, 1652-1838 (Hanover, N.H. 1994). Makassar Andaya, L.Y., The Heritage of Arung Palakka; A History of South Sulawesi (Celebes) in the Seventeenth Century . Verhandelingen van het Koninklijk Instituut voor Taal-, Land- en Volkenkunde 91 (Den Haag 1981). Malabar Gupta, A. das, Malabar in Asian Trade, 1740-1800 (Cambridge 1967). s' Jacob, H.K., The Rajas of Cochin, 1663-1720. Kings, Chiefs and the Dutch East India Company (New Delhi 2000). Lannoy, M. de, The Kulesekhara Perumals of Travancore. History and State Formation in Travancore from 1671 to 1758 (Leiden 1997). Malakka Andaya, L.Y., The Kingdom of Johor, 1641-1728. A Study of Economic and Political Developments in the Straits of Malacca (Kuala Lumpur 1975). Watson Andaya, B., Perak, the Abode of Grace. A Study of an eighteenth-century Malay State (Kuala Lumpur en Oxford 1979). Mokka Brouwer, C.G., Dutch-Yemeni Encounters. Activities of the United East India Company (VOC) in South Arabian Waters since 1614 (Amsterdam 1999). Molukken Andaya, L.Y, The World of Maluku. Eastern Indonesia in the Early Modern Period (Honolulu 1993). Palembang Vos, R., Gentle Janus, Merchant Prince. The VOC and the Tightrope of Diplomacy in the Malay World, 1740-1800 . Verhandelingen van het Koninklijk Instituut voor Taal-, Land- en Volkenkunde 157 (Leiden 1993). Watson Andaya, B., To Live as Brothers. Southeast Sumatra in the seventeenth and eighteenth Centuries (Honolulu 1993). Suratte Gupta, A. das, Indian Merchants and the Decline of Surat, c. 1700-1750 (Wiesbaden 1979). Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html producten.html kaarten.html themas.html adressen.html mailto:voc-kenniscentrum@kitlv.nl #bibliografie #bronnen #overzichtswerken #gewesten # # # #top 
prod-goud.html	prod-goud.html	117716	20	2851	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten...	VOC-Kenniscentrum - Goud en Zilver	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten Zijde Kleden, effen/gestr. Kleden, gedecor. VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Goud en Zilver Japanse gouden kobang, 17e eeuw, Rijksmuseum het Koninklijk Penningkabinet Goud en zilver zijn edele metalen, waarvan sieraden gemaakt worden en muntstukken, die als geld functioneren. De VOC gebruikte gemunt en ongemunt goud en zilver als ruil- en betaalmiddel. Vanwege de onevenwichtige handelsbalans tussen Azie en Europa was de beschikbaarheid van goud en zilver van essentieel belang. Europa was namelijk wel geinteresseerd in Aziatische producten, maar Azie zag niet veel in wat Europa te bieden had. Dat betekende dat Europa het verschil in geld of baar edel metaal moest bijpassen. Nu trof het dat Europa sinds de 16e eeuw in ruime mate kon beschikken over zilver, dat door de Spanjaarden uit de Nieuwe Wereld werd aangevoerd. De onevenwichtige handelsbalans tussen Europa en Azie had tot gevolg, dat op de uitgaande reizen door de schepen van de VOC tientallen gesloten en gezegelde kisten met contanten en baar zilver of goud moesten worden meegenomen. De contanten bestonden uit een heel scala van muntgeld, van gouden dukaten tot zilveren realen, rijksdaalders en dukatons. De kleinere munteenheden bestonden uit enkele en dubbele stuivers, die overigens ook van zilver waren. In Azie waren veel verschillende munteenheden in omloop, hetgeen vaak tot grote verwarring bij de wisselkoersen leidde. Binnen de gewesten van de VOC zelf bestond deze verwarring ook. Na enige decennia van groei bereikte de export van geld en edele metalen in het midden van de 17e eeuw jaarlijks een waarde van 0,5 tot 1 miljoen gulden. Na 1680 nam de jaarlijkse zending gestaag toe, tot in het decennium 1720-1730 een hoogtepunt werd bereikt van meer dan 6,5 miljoen gulden per jaar. Daarna schommelde het jaarlijkse niveau op zo’n 4 tot 6 miljoen. Staafzilver werd pas op een regelmatige basis uitgevoerd na circa 1685; de export van staafgoud werd pas een jaarlijks terugkerend gegeven na het midden van de 18e eeuw. De VOC probeerde de export van goud en zilver naar Azie zoveel mogelijk te beperken, onder meer door deelname aan de handel in Azie zelf. Uit de winsten van deze handel hoopte men een deel van de Aziatische retouren te kunnen financieren. In Azie zelf werd hier en daar ook goud en zilver geproduceerd. In dit kader werd met name Japan belangrijk voor de VOC (kaart) . In het midden van de 17e eeuw haalde men jaarlijks 1 tot 1,5 miljoen gulden aan zilver uit Japan. Daarmee werd in India vooral textiel aangekocht, dat weer werd gebruikt om er in Zuidoost-Azie specerijen mee te kunnen kopen. In 1668 verbood de Japanse overheid de export van zilver echter. De VOC schakelde daarom over op de export van goud, in het bijzonder op die van de gouden kobang, waarvan overigens het goudgehalte in het begin van de 18e eeuw door de Japanse overheid werd gehalveerd. De omzet aan kobangs was aanvankelijk redelijk groot: in het begin van de 18e eeuw jaarlijks ongeveer 0,6 miljoen gulden. Geleidelijk aan liep zij echter terug tot zij in 1752 geheel werd gestaakt. Behalve Japan waren er ook enige andere gewesten, die de VOC tijdelijk goud bezorgden, bijvoorbeeld Sumatra’s Westkust, waar men een tijdlang heeft gepoogd met eigen personeel een goudmijn gaande te houden. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html producten.html prod-peper.html prod-kruidnagelen.html prod-nootmuskaat.html prod-kaneel.html prod-rijst.html prod-koffie.html prod-thee.html prod-suiker.html prod-opium.html prod-koper.html prod-tin.html prod-porselein.html prod-olifanten.html prod-zijde.html prod-kledeneffen.html prod-kledendecor.html kaarten.html themas.html literatuur1.html adressen.html mailto:voc-kenniscentrum@kitlv.nl gewest-japan.html kaart-oostazie.html #top 
prod-kaneel.html	prod-kaneel.html	117716	20	2245	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten...	VOC-Kenniscentrum - Kaneel	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten Zijde Kleden, effen/gestr. Kleden, gedecor. VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Kaneel Kaneelschillers aan het werk, Ph. Baldaeus, Ceylon, Amsterdam 1672, p. 195 Vanouds werd kaneel in Europa, behalve als een ingredient van gebak en dranken, ook als een goed middel tegen nierontstoppingen, verkoudheid, moeilijke spijsvertering en een slechte adem beschouwd. De kaneel zelf is de gedroogde binnenbast van de kaneelboom. Een boompje kan na zeven jaar voor het eerst worden ‘geschild’. Hierna duurt het weer vier tot vijf jaar tot er weer geoogst kan worden. De takjes of stammetjes worden in stukken gekapt en van de bast ontdaan. Na enige dagen drogen in de zon krijgt de kaneelbast de roodbruine kleur en krult het zich op tot de karakteristieke pijpjes. In Ceylon (kaart) , het enige productiegebied omstreeks 1600, was het schillen van kaneel een taak die specifiek aan een bepaalde kaste, de Chalia, als herendienst was voorbehouden. Kaneel was een van de vier zogenaamde fijne specerijen, waar de VOC al vroeg zijn zinnen op had gezet. Kaneelbomen groeiden destijds in het wild langs de kust en in de binnenlanden van Ceylon .Het kustgebied was echter in de 16e eeuw door de Portugezen veroverd. Samen met het inheemse vorstendom Kandy verdreef de VOC in het midden van de 17e eeuw de Portugezen en hield daarbij de meest strategische gebieden aan de kust voor zichzelf. De inheemse producenten van kaneel waren nu gehouden hun hele productie aan de VOC te leveren. De belangrijkste kaneelgebieden lagen in het westen en zuidwesten van het eiland en die behoorden aan de VOC toe. De VOC werd daarmee praktisch de enige aanbieder van kaneel op de wereldmarkt. Er was echter een adder onder het gras.De Chalia in VOC-gebied waren vaak gehoorzaam aan de vorst van Kandy, die zodoende toch veel invloed had op de gang van zaken. Dat zou zich met name in de tweede helft van de 18e eeuw gaan wreken. De VOC ontving jaarlijks tussen de 0,2 en 1 miljoen pond kaneel. Het merendeel hiervan werd afgezet in Europa. In Azie was weinig belangstelling voor kaneel, omdat de prijs daar te hoog lag. De VOC probeerde op deze manier te voorkomen dat in Azie aan derden verkochte kaneel op de Europese markt kwam. In de Republiek werd de kaneel tot 1750 voor tussen de 2 en 3 gulden per pond geveild. Daarna daalden de leveranties op Ceylon. In de tweede helft van de 18e eeuw liep de prijs in Europa toen geleidelijk op tot 8 a 9 gulden per pond. De VOC beloonde de Chalia voor de herendiensten met een stukje grond en noteerde in de boeken als inkoopprijs 25 cent per pond. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html producten.html prod-peper.html prod-kruidnagelen.html prod-nootmuskaat.html prod-rijst.html prod-koffie.html prod-thee.html prod-suiker.html prod-opium.html prod-goud.html prod-koper.html prod-tin.html prod-porselein.html prod-olifanten.html prod-zijde.html prod-kledeneffen.html prod-kledendecor.html kaarten.html themas.html literatuur1.html adressen.html mailto:voc-kenniscentrum@kitlv.nl kaart-voorindie.html gewest-ceylon.html #top 
prod-kledendecor.html	prod-kledendecor.html	117716	21	2858	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten...	VOC-Kenniscentrum - Gedecoreerde kleden	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten Zijde Kleden, effen/gestr. Kleden, gedecor. VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Gedecoreerde kleden Sits uit Coromandel, 18e eeuw, Zuiderzeemuseum In de Indiase productiegebieden van textiel (kaart) werden in de 16e, 17e en 18e eeuw niet alleen eenvoudige gebleekte kleden, doeken van een effen kleur of met een streep- dan wel ruitpatroon vervaardigd. Er waren ook doeken met uitzonderlijk verfijnde motieven, bijvoorbeeld met afbeeldingen van bloemen, bladeren, vogels of andere dieren. Deze prachtige stoffen, in die tijd ook wel ‘geschilderde doeken’ genoemd, kwamen als volgt tot stand. Een schilder bracht op een effen, speciaal geprepareerde stof een motief aan met ijzerzout en aluin. Vervolgens werd het doek in een vat met een oplossing van shayaver-struik gekookt, waardoor de zwarte en rode kleuren tot stand kwamen. Na reiniging werden de delen van het doek die als basiskleur geen blauw behoeven bedekt met een laag was, waarop een verfbad in indigo volgde. Door toevoeging van extra chemische substanties en een nieuw bad in een oplossing van shayaver werden de kleuren verder verfijnd. De randen van dergelijke doeken waren soms bestikt met goud- en zilverdraad. In diverse delen van Zuid- en Zuidoost-Azie waren deze gedecoreerde doeken zeer populair bij de elite. Ook in deze klasse van luxe-artikelen waren veel soorten, maten en kwaliteiten te vinden. De meest bekende onder hen waren de sitsen, ook wel chintzes genoemd, die van katoen of zijde waren gemaakt. Deze prachtige doeken werden zowel in Coromandel en Suratte als in Bengalen geproduceerd. Zij waren meestal zo’n 80 centimeter breed en gemiddeld 8 meter lang. In de gebieden waar de VOC de politieke macht in handen kreeg, probeerde zij een monopolie op de invoer van deze producten af te dwingen. De prijsstijgingen die hiervan het gevolg waren, leidden er toe dat de omzet begon terug te lopen. Dit was bijzonder evident in Java’s Noordoostkust , waar de VOC in 1677 een monopolie op de import van Indiase kleden in het rijk van Mataram bedong. Daar kwam nog bij dat er zich in de loop van de 18e eeuw in Midden-Java een belangrijk alternatief voor deze import voordeed, in de vorm van een tot volle wasdom gekomen eigen textielnijverheid. Deze gebruikte het zogenaamde batikprocede, dat evenals de zojuist genoemde Indiase methode gebruik maakt van was om bepaalde delen van het patroon voor een verfbad af te dekken. Toen tegen het einde van de 17e eeuw de markt in Azie echter sterk terugliep, kwam tegelijkertijd de export van gedecoreerde doeken naar Europa goed op gang. De VOC profiteerde hier van het feit dat rokken en jurken van ruisende zijde met opgewekt fleurige dessins en kamerjassen van echte zijde in zwang kwamen. Zelfs in de regionale klederdrachten in de Republiek werden sitsen stoffen opgenomen. De VOC bracht zo niet alleen geur maar ook kleur in het leven. De prijs van gedecoreerde doeken varieerde naar gelang de kwaliteit, de maat en het productiegebied. Dit gold ook voor de sits, die inkoopprijzen van 2 tot 15 gulden liet zien. Uitspraken over verkoopprijzen vallen moeilijk te doen. De omzet van diverse soorten van Coromandelse sitsen liep in Java terug van een kleine 0,1 miljoen per jaar, in het midden van de 17e eeuw, tot enige duizenden in het midden van de 18e eeuw. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html producten.html prod-peper.html prod-kruidnagelen.html prod-nootmuskaat.html prod-kaneel.html prod-rijst.html prod-koffie.html prod-thee.html prod-suiker.html prod-opium.html prod-goud.html prod-koper.html prod-tin.html prod-porselein.html prod-olifanten.html prod-zijde.html prod-kledeneffen.html kaarten.html themas.html literatuur1.html adressen.html mailto:voc-kenniscentrum@kitlv.nl kaart-voorindie.html gewest-coromandel.html gewest-bengalen.html gewest-java.html #top 
prod-kledeneffen.html	prod-kledeneffen.html	117716	21	2942	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten...	VOC-Kenniscentrum - Effen en gestreepte kleden	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten Zijde Kleden, effen/gestr. Kleden, gedecor. VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Effen en gestreepte kleden Stalen van diverse stoffen, circa 1780, Algemeen Rijksarchief Voordat in Europa zich de industriele revolutie voltrok, was India (kaart) een van de belangrijkste textiel producerende regio’s in de wereld. De kledenhandel was er zeer omvangrijk, niet alleen voor binnenlands gebruik, maar tevens voor de export. India zelf had de belangrijkste grondstoffen in huis, namelijk zijde- en katoengaren. Er werden op het subcontinent dan ook zowel katoenen als zijden stoffen geweven; vaak bestond een kleed uit een mengsel van zijde en katoen. De kleden werden in India geproduceerd door een omvangrijke klasse van wevers, wassers en ververs. De kwaliteiten, soorten en maten waren schier onuitputtelijk. Kleine verschillen in kleur, breedte of lengte bepaalden in de afzetgebieden de mate van succes bij de consument. In beginsel werd de breedte van een kleed bepaald door de maat van het weefgetouw; het gemiddelde lag op ongeveer 1 meter. De lengte van de diverse soorten doeken kon echter zeer varieren, van 3 tot wel 47 meter. Veel soorten waren effen van kleur: wit, blauw, rood, zwart. Door het gebruik van verschillende kleuren garen werden gestreepte en geruite patronen gerealiseerd. De beroemdste witte kleden waren de Guineese lijwaten, ook wel negroskleden genoemd. Van deze zeer lange en relatief goedkope katoenen doeken kwamen de beste uit Coromandel . Zij waren in de 16e eeuw door de Portugezen op grote schaal, gedeeltelijk via Europa, naar Amerika en Afrika gevoerd om de slavenbevolking te kleden. De VOC trad op groter schaal in de voetsporen van de Portugezen. Guinees lijwaat alsmede andere effen en gestreepte kleden waren ook erg populair in Zuidoost-Azie. De VOC betrok de kleden in India meestal niet rechtstreeks van de producenten, maar schakelde tussenhandelaren in. Vervolgens verscheepte men de kleden in grote pakken. In de afzetgebieden verhandelden detailhandelaren de kleden in kleinere coupures, na ze van de VOC in haar kledenwinkel of op een veiling te hebben overgenomen. In de gebieden in Azie waar de VOC de dominante politieke macht was, streefde zij vaak een monopolie op de import van Indiase kleden na. De prijsverhogingen die het gevolg waren van de pogingen de import te beheersen zette de handel onder druk. Politieke onrust in de productiegebieden zelf en de toenemende controle van de Engelsen over Bengalen en Suratte deden de omzet van de VOC na het midden van de 18e eeuw sterk teruglopen. De enige soort die zich goed handhaafde was juist het Guinees lijwaat, dat niet zelden als halffabrikaat werd gebruikt in de inheemse textielnijverheid van Zuidoost-Azie. Een algemeen overzicht van hoeveelheden en prijzen van de handel van de VOC valt moeilijk te geven. Het zojuist genoemde gewone Guinees lijwaat van Coromandel kostte in de 18e eeuw ongeveer 8 gulden per stuk; de VOC-dienaren in de andere gewesten werden geacht het te verkopen voor zo’n 12 gulden. De geschatte export van effen, gestreepte en geruite kleden van Coromandel, Bengalen en Suratte samen naar Zuidoost-Azie was in het midden van de 17e eeuw ongeveer 0,5 miljoen stuks per jaar. Na in de laatste decennia van de 17e eeuw een niveau van wel 1 miljoen stuks te bereiken, zakte de export terug naar 0,6 miljoen omstreeks het midden van de 18e eeuw. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html producten.html prod-peper.html prod-kruidnagelen.html prod-nootmuskaat.html prod-kaneel.html prod-rijst.html prod-koffie.html prod-thee.html prod-suiker.html prod-opium.html prod-goud.html prod-koper.html prod-tin.html prod-porselein.html prod-olifanten.html prod-zijde.html prod-kledendecor.html kaarten.html themas.html literatuur1.html adressen.html mailto:voc-kenniscentrum@kitlv.nl kaart-voorindie.html gewest-coromandel.html gewest-bengalen.html #top 
prod-koffie.html	prod-koffie.html	117716	20	2857	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten...	VOC-Kenniscentrum - Koffie	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten Zijde Kleden, effen/gestr. Kleden, gedecor. VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Koffie Koffieboom, O. Dapper, Beschrijving van Asie, Amsterdam 1680, p. 62 Koffie als genotmiddel werd pas populair in de 16e en 17e eeuw, eerst in de islamitische wereld en daarna ook in Europa, waar de koffiehuizen als paddestoelen uit de grond schoten. Vanaf de 18e eeuw werd het in Europa in brede lagen van de samenleving geconsumeerd. De koffie komt van hoge bomen, die evenwel worden gesnoeid tot op het niveau van struiken, opdat de vruchten gemakkelijker geplukt kunnen worden. De vruchten zien er uit als een soort kersen, waarvan de pitten de feitelijke koffiebonen zijn. Na het plukken van de ‘kersen’ worden zij gedroogd en gestampt om hen te ontdoen van schil en pulp. Voor consumptie moeten de bonen gebrand worden en vervolgens gemalen. Dat branden en malen geschiedde in de 17e en 18e eeuw in Europa zelf. Koffie komt oorspronkelijk uit het gebied aan de zuidkant van de Rode Zee, met name uit Jemen. In de eerste helft van de 17e eeuw werd al koffie naar West-Europa vervoerd via de Middellandse Zee. Hoewel de VOC tamelijk vroeg, in 1616, kennismaakte met koffie als product, werd het pas na 1660 als interessante handelswaar beschouwd, omdat vanaf die tijd sprake was van koffieimport in de Republiek vanuit Frankrijk en Engeland. De Oost-Indische compagnieen uit die landen waren dan ook de voornaamste concurrenten in Mokka, de Jemenitische havenstad waar destijds de grootste koffiemarkt ter wereld te vinden was (kaart) . De VOC had in die stad dan ook vele jaren een handelskantoor. Door de groeiende vraag uit Europa en de grote concurrentie, het handelsnetwerk via de Middellandse Zee bleef gewoon intact, stegen aan het eind van de 17e eeuw de inkoopprijzen in Mokka. Een ander minder gunstig aspect van de koffiehandel aldaar was, dat de koffie met duur zilver betaald moest worden. In VOC-kringen ging men daarom op zoek naar een alternatief voor Mokka. Aan het eind van de 17e eeuw slaagden Nederlandse kooplieden er in enkele koffieplantjes uit Jemen mee te nemen, waarmee elders werd geexperimenteerd. Vanaf 1707 werd de koffiecultuur geintroduceerd in de berglanden van West-Java, de zogenaamde Preanger, die deels vanuit Batavia werden bestuurd en deels vanuit het VOC-gewest Cheribon. Mede door de hoge prijs die de producenten ontvingen sloeg de cultuur goed aan. De boeren werden via hun hoofden verplicht al hun koffie aan de VOC te leveren. Al spoedig overvleugelde bij de VOC het aanbod van Javakoffie dat van Mokka en werd er zelfs lange tijd gevreesd voor overproductie. De VOC reageerde hierop vanaf 1730 met verlaging van de inkoopprijs, het vaststellen van productieplafonds en strafkortingen op te hoog geachte leveranties. Vanaf 1760 werden de producenten echter weer aangemoedigd zo veel te leveren als zij konden. De inkoopprijs op Java daalde van circa 40 cent per pond voor 1725 tot ongeveer 10 cent in de periode na 1730. In de Republiek werd Javakoffie tot 1730 voor ongeveer 1 gulden per pond verkocht, daarna voor zo’n 30 tot 60 cent. De productie liep op van zo’n 4 miljoen pond in het midden van de 18e eeuw tot 8 a 9 miljoen in de laatste decennia. Het succes van de Javakoffie leidde ertoe dat de handelspost in Mokka in 1739 definitief werd opgeheven. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html producten.html prod-peper.html prod-kruidnagelen.html prod-nootmuskaat.html prod-kaneel.html prod-rijst.html prod-thee.html prod-suiker.html prod-opium.html prod-goud.html prod-koper.html prod-tin.html prod-porselein.html prod-olifanten.html prod-zijde.html prod-kledeneffen.html prod-kledendecor.html kaarten.html themas.html literatuur1.html adressen.html mailto:voc-kenniscentrum@kitlv.nl kaart-middenoosten.html gewest-batavia.html #top 
prod-koper.html	prod-koper.html	117716	20	2372	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten...	VOC-Kenniscentrum - Koper	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten Zijde Kleden, effen/gestr. Kleden, gedecor. VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Koper Japanse koperstaven, 18e eeuw, Rijksmuseum het Koninklijk Penningkabinet Koper is een metaal dat voor veel doeleinden kan worden aangewend, bijvoorbeeld om er gebruiksgoederen van te maken, van ketels en uurwerken tot hang- en sluitwerk voor deuren en ramen, of er munten van te slaan voor de geldcirculatie. Met tin dient het ook als grondstof voor brons, dat in de in de vroegmoderne tijd in Europa en Azie onder meer werd gebruikt voor de fabricage van kanonnen van betere kwaliteit. Ongeveer in het midden van de 17e eeuw ging de VOC er toe over om kopergeld naar Azie uit te voeren. Het ging hier om duiten, die een achtste van de waarde van de kleinste zilveren munt, de stuiver, vertegenwoordigden. Vrijwel vanaf het begin van 17e eeuw had de VOC zilveren munten naar Azie gestuurd. In de praktijk van het geldverkeer ondervond men echter moeilijkheden als het op het betalen van kleine bedragen aankwam. Met andere woorden, zilvergeld was niet geschikt als pasmunt. Daarvoor werden aanvankelijk allerlei Aziatische muntjes gebruikt, waarbij dan vaak grote onduidelijkheid ontstond ten aanzien van de koersverhoudingen tussen het Aziatische en het VOC-geld. Vanaf ongeveer 1725 nam de export van hele en halve duiten naar Azie aanmerkelijk toe. Het ging daarbij om vele miljoenen muntstukken, maar in guldens gerekend was het gemiddeld slechts zo’n 0,1 miljoen per jaar. In sommige gebieden onder rechtstreeks bestuur trachtte de VOC bij de wet te bereiken dat de duiten als pasmunt zouden fungeren. Dit gebeurde, met wisselend succes, onder meer in Batavia, Cheribon en Java’s Noordoostkust. De VOC handelde in Azie zelf overigens ook in koper. Het ging hier om Japans koper, dat in staven werd geexporteerd, vooral naar India, waar de koperhandel diende ter financiering van de aankoop van textiel. De export uit Japan kwam pas goed op gang na het verbod van de Japanse overheid op de uitvoer van zilver. Voor de VOC was koper een alternatief voor dit lucratieve product. Aanvankelijk werd jaarlijks zo’n 2,5 miljoen pond uit Japan verscheept, waarvan incidenteel grote hoeveelheden naar de Republiek werden vervoerd (kaart) . In de 18e eeuw liep het niveau terug tot ongeveer 1 miljoen pond per jaar, onder andere omdat de Japanse overheid, bevreesd voor uitputting van de mijnen, restricties instelde. In Japan betrok de VOC het koper door de gehele periode heen voor 25 tot 40 cent per pond. In de 17e eeuw werd Japans koper in Amsterdam voor zo’n 50 a 60 cent per pond verkocht. In India lag de gemiddelde verkoopprijs in grote delen van de 18e eeuw naar schatting op ongeveer 1 gulden per pond. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html producten.html prod-peper.html prod-kruidnagelen.html prod-nootmuskaat.html prod-kaneel.html prod-rijst.html prod-koffie.html prod-thee.html prod-suiker.html prod-opium.html prod-goud.html prod-tin.html prod-porselein.html prod-olifanten.html prod-zijde.html prod-kledeneffen.html prod-kledendecor.html kaarten.html themas.html literatuur1.html adressen.html mailto:voc-kenniscentrum@kitlv.nl gewest-japan.html kaart-oostazie.html #top 
prod-kruidnagelen.html	prod-kruidnagelen.html	117716	20	2522	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten...	VOC-Kenniscentrum - Kruidnagelen	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten Zijde Kleden, effen/gestr. Kleden, gedecor. Kruidnagelen --&gt; VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Kruidnagelen Kruidnagelen, G.E. Rumphius, Amboinsche Kruidboek, Amsterdam 1741, Boek II, tabula I De kruidnagelboom is een fraaie boom met dicht groen loof. Zijn bloemen groeien aan het uiteinde van de takjes in kleine trossen. De kruidnagel zelf is de bloem die van de boom verwijderd wordt voor deze tot vruchtzetting overgaat. Kruidnagelen worden met de hand geplukt of met stokken voorzichtig uit de boom geslagen. Vervolgens worden zij gerookt of enige dagen in de zon te drogen gelegd. Een volwassen boom levert gemiddeld acht pond aan nagelen per jaar. Gedurende de Middeleeuwen bleef de kruidnagel in Europa een schaars product vanwege de hoge prijs. Na de vestiging van de Portugezen in Azie nam het gebruik ervan snel toe. Kruidnagelen werden gebruikt voor het kruiden en conserveren van voedsel en werden als probaat middel gezien tegen geheugenverlies, misselijkheid en astma. Voor de VOC was de beheersing van de handel in kruidnagelen, een van de vier zogenaamde fijne specerijen, van het begin af aan een prioriteit. Aanvankelijk was het productiegebied beperkt tot de Molukken , in het oostelijk deel van Indonesie. Later werd de kruidnagelteelt echter ook op Ambon , ten zuiden daarvan, geintroduceerd (kaart) . De VOC streefde naar een wereldwijd handelsmonopolie op dit product. Dit deed zij door het sluiten van exclusieve leverantiecontracten met de lokale overheden, bijvoorbeeld met de sultan van Ternate in de Molukken. Toen de producenten zich niets van deze contracten bleken aan te trekken, ging de VOC steeds meer over tot het voeren van veroveringsoorlogen. Zodoende hoopte zij via een direct te vestigen bestuur haar doelstelling te realiseren. Omstreeks het midden van 17e eeuw werd deze expansiepolitiek met succes bekroond en werd de kruidnagelproductie beperkt tot het eiland Ambon en drie kleinere eilanden, ten oosten daarvan. Alle bomen buiten dit gebied werden omgehakt, meestal met behulp van de hongi, de inheemse roeivloot onder VOC-gezag. Daar waar de bomen nog wel waren toegestaan, was men verplicht alle kruidnagelen aan de VOC te leveren. Om het aanbod op de wereldmarkt te reguleren, met als doel de winst te maximaliseren, werd ten aanzien van dit gebied regelmatig bekeken of daar nagelbomen uitgeroeid dan wel juist aangeplant moesten worden. De jaarlijkse aanvoer in de 17e en 18e eeuw schommelde nogal, in weerwil van de pogingen de productie te reguleren: tussen de 0,3 en 2 miljoen pond. Aan de inheemse producenten werd maximaal 25 cent per pond betaald. In Europa en Azie werden de nagelen vervolgens voor tussen de 3 en 4 gulden per pond verkocht. In Azie werd de verkoopprijs bewust hoger gehouden dan in Europa, om te voorkomen dat derden de fijne specerij hier inkochten, om haar in Europa te verhandelen. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html producten.html prod-peper.html prod-nootmuskaat.html prod-kaneel.html prod-rijst.html prod-koffie.html prod-thee.html prod-suiker.html prod-opium.html prod-goud.html prod-koper.html prod-tin.html prod-porselein.html prod-olifanten.html prod-zijde.html prod-kledeneffen.html prod-kledendecor.html kaarten.html themas.html literatuur1.html adressen.html mailto:voc-kenniscentrum@kitlv.nl gewest-molukken.html gewest-ambon.html kaart-archipeloost.html #top 
prod-nootmuskaat.html	prod-nootmuskaat.html	117716	20	2648	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten...	VOC-Kenniscentrum - Muskaatnoten en Foelie	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten Zijde Kleden, effen/gestr. Kleden, gedecor. Nootmuskaat --&gt; VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Muskaatnoten en Foelie Nootmuskaat, G.E. Rumphius, Amboinsche Kruidboek, Amsterdam 1741, Boek II, tabula IV Muskaatnoten en foelie, beiden een product van de nootmuskaatboom, waren al gewild in Europa in de Middeleeuwen. Zij dienden als smaakversterker en werden ingezet tegen waterzucht, diarree, huiduitslag en slechte adem. De nootmuskaatboom is een altijd groene boom. Er zijn mannelijke en vrouwelijke nootmuskaatbomen. De laatste brengt de vruchten voort. De muskaatnoot is de zaadkern van de vrucht van de nootmuskaatboom. De noot zelf wordt omgeven door de zaadrok, de scharlakenrode foelie. De naam foelie is afgeleid van folium (blad). De vruchten worden met lange stokken met haken uit de bomen getrokken en van de foelie ontdaan. Vervolgens worden zij gerookt en in de dop gedroogd. Na zes weken worden zij uit de dop geklopt en gesorteerd. Tenslotte worden zij gekalkt; dit proces is nodig om de noten tegen insecten te beschermen en het kiemvermogen te smoren. De foelie wordt, nadat hij van de noot verwijderd is, in de zon gedroogd, platgetrapt en gesorteerd. De nootmuskaatboom werd omstreeks 1600 hoofdzakelijk aangetroffen op de Banda eilanden (kaart) , in feite een zeer klein productiegebied, in grootte vergelijkbaar met de Nederlandse Waddeneilanden. Muskaatnoten en foelie behoorden tot de zogenaamde fijne specerijen, die al direct hoog op de verlanglijst van de VOC stonden. Door middel van exclusieve leverantiecontracten met lokale hoofden werd gepoogd de concurrentie uit te sluiten. Toen bleek dat dit niet lukte, werd al vrij snel gepoogd met geweld de zaken in de door de VOC gewenste richting te drijven. In 1621 was geheel Banda veroverd en was de oorspronkelijke bevolking gesneuveld, geexecuteerd, van honger omgekomen, verbannen of gevlucht. De VOC zag zich daarna genoodzaakt de productie opnieuw te organiseren. Het met nootmuskaatbomen begroeide maar ontvolkte land werd in percelen, zogenaamde perken, verdeeld en in erfpacht uitgegeven aan particulieren, die perkeniers werden genoemd. De perkeniers mochten de noten en de foelie uitsluitend aan de Compagnie leveren. De perken werden onderhouden door perkhorigen, slaven, afkomstig uit de alle delen van Azie. In de eilanden buiten het kleine Banda werden alle nootmuskaatbomen omgehakt. Het streven naar een wereldwijd monopolie werd hierdoor gerealiseerd. In de 17e en 18e eeuw was de productie van noten en foelie redelijk stabiel, omdat goede en slechte oogsten elkaar met enige regelmaat afwisselden. De VOC hoefde dus geen productiebeperkende maatregelen te nemen. De gemiddelde jaarproductie bedroeg 0,5 miljoen pond muskaatnoten en 0,15 miljoen pond foelie. De noten werden in Europa verkocht tegen een prijs van bijna 4 gulden per pond, terwijl de foelie werd geveild voor een gemiddelde prijs van bijna 7 gulden per pond. De noten werden ingekocht voor 5 cent het pond en de foelie voor gemiddeld 40 cent. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html producten.html prod-peper.html prod-kruidnagelen.html prod-kaneel.html prod-rijst.html prod-koffie.html prod-thee.html prod-suiker.html prod-opium.html prod-goud.html prod-koper.html prod-tin.html prod-porselein.html prod-olifanten.html prod-zijde.html prod-kledeneffen.html prod-kledendecor.html kaarten.html themas.html literatuur1.html adressen.html mailto:voc-kenniscentrum@kitlv.nl gewest-banda.html kaart-archipeloost.html #top 
prod-olifanten.html	prod-olifanten.html	117716	20	2323	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten...	VOC-Kenniscentrum - Olifanten	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten Zijde Kleden, effen/gestr. Kleden, gedecor. VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Olifanten Olifantenvangst, Ph. Baldaeus, Ceylon, Amsterdam 1672, p. 198 De op Ceylon in grote aantallen voorkomende wilde olifanten waren traditioneel gewilde handelswaar. De dieren werden enerzijds als luxe rijdieren verkocht - ze moesten er in dat geval wel onberispelijk uitzien - en anderzijds als lastdieren. In die laatste hoedanigheid werden ze in India ook wel in oorlogen gebruikt. Met de verovering van de kustgebieden van Ceylon (kaart) , in het midden van de 17e eeuw, verwierf de VOC het monopolie op de export van de dieren. In het begin werden de olifanten gevangen tijdens drijfjachten, waarbij de bevolking de dieren in valkuilen en strikken liet lopen. Dit beschadigde hen nogal. Daarom voerde de VOC de ‘kraal’ als vangstmethode in. In de jungle werd op een oppervlak van enige vierkante kilometers een soort driehoek van palissaden gemaakt, waarin aan een zijde brede toegangshekken zaten. Door drijvers opgejaagd werden de kudden olifanten door de toegangshekken naar binnengedreven. De constructie werkte verder als een soort fuik, waarbij de olifanten in steeds kleinere compartimenten werden gebracht tot zij uiteindelijk in een van de hoeken van de driehoek in een ‘stal’ terechtkwamen, waarin precies een olifant paste. De wilde olifanten werden daar tussen twee tamme olifanten gebonden, welke gebruikt werden om het proces van temmen in gang te zetten. De olifanten werden gevangen in het zuiden van Ceylon, bij Galle, en in het uiterste noorden, in Jaffna. De olifanten uit Galle werden, eenmaal getemd, over land naar Jaffna gebracht. In Jaffnapatnam had de VOC een speciale kade gebouwd voor het inschepen van de dieren. De olifanten werden vervolgens verkocht aan vertegenwoordigers van Indiase vorsten, die ze met eigen vaartuigen verder moesten transporteren, omdat de schepen van de VOC niet voldoende uitgerust waren voor het veilig vervoeren van zulke grote dieren. Bij de handel ging de voorkeur vooral uit naar mannetjesolifanten zonder slagtanden. Voor mooie exemplaren kon de VOC prijzen van 6000 tot 7000 gulden per dier bedingen. De handel was echter weinig stabiel. Door oorlog in Ceylon zelf en in India kon zij zeer ontregeld raken. Op het einde van de 17e en in de eerste helft van de 18e eeuw, toen de handel op zijn hoogtepunt was, beschikte de VOC jaarlijks in het gebied van Galle over zo’n 50 dieren. In Jaffna beschikte zij over eenzelfde getal, dat als tribuut door de bevolking werd opgebracht, alsmede over circa 25 gekochte dieren. Van deze 130 dieren stierven er gemiddeld 40 voor de verkoop. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html producten.html prod-peper.html prod-kruidnagelen.html prod-nootmuskaat.html prod-kaneel.html prod-rijst.html prod-koffie.html prod-thee.html prod-suiker.html prod-opium.html prod-goud.html prod-koper.html prod-tin.html prod-porselein.html prod-zijde.html prod-kledeneffen.html prod-kledendecor.html kaarten.html themas.html literatuur1.html adressen.html mailto:voc-kenniscentrum@kitlv.nl gewest-ceylon.html kaart-voorindie.html #top 
prod-opium.html	prod-opium.html	117716	20	2730	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten...	VOC-Kenniscentrum - Opium	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten Zijde Kleden, effen/gestr. Kleden, gedecor. Opium --&gt; VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Opium Opium, J.A.B. Wiselius, De Opium, Den Haag 1866, tegenover titelpagina Opium is de naam voor het gestolde sap van de onrijpe zaaddozen van de papaver, dat door inkerving vrijkomt. Deze kleverige substantie wordt in kleine hoeveelheden gedroogd. In dit stadium spreekt men van ruwe opium. In de tijd van de VOC werd dit amphioen genoemd. Voordat dit product geconsumeerd kan worden, moet het worden opgelost in water, gezuiverd van vezels en andere verontreinigingen en ingedroogd tot een fijne pasta. Deze pasta wordt in zeer kleine hoeveelheden gerookt met tabak. De plant is al sinds mensenheugenis bekend, zelfs Homerus noemt hem in zijn Ilias . Opium wordt tegenwoordig gebruikt als geneesmiddel. Morfine, het belangrijkste bestanddeel, dient als slaapmiddel en pijnstiller. Zijn grootste bekendheid heeft opium echter vooral als genotmiddel, dat gebruikers gedurende enige tijd in een roes van welbehagen brengt. De VOC betrok de ruwe opium uit Bengalen , tot op heden een belangrijk productiegebied (kaart) . Het was niet bedoeld voor de Europese markt. Hoewel de VOC al vanaf het begin wat in opium handelde, werd het pas een product van belang, nadat de VOC het monopolie op de import van opium verwierf in het rijk van Mataram. Hiertoe behoorde ook het gebied dat later door de VOC Java’s Noordoostkust werd genoemd. Opium was vanouds populair op Java en in VOC-kringen werd geloofd dat Javanen het ook nuttigden voor meer dapperheid in de oorlog en een beter geslachtsleven. De VOC vervoerde de Bengaalse opium naar Batavia, waar het in het openbaar geveild werd. De kopers waren meestal lokaal gevestigde Chinezen, die hun waar vervolgens onder licentie naar Mataram vervoerden. Door de kleine hoeveelheden en de hoge prijzen, bleek dit product echter uitermate geschikt om als smokkelwaar te dienen. Tot in de hoogste kringen in Batavia werd gesmokkeld. Om de smokkelhandel onder controle te krijgen, werd in 1745 te Batavia de Societeit tot de handel in Amphioen opgericht. Dit was een particuliere instelling: er waren 300 aandelen die praktisch allemaal in handen kwamen van hoge VOC-bestuurders. Zij kreeg het alleenrecht op de verkoop van opium in Batavia, maar moest dan wel verplicht een bepaalde hoeveelheid, tegen een vastgestelde prijs, van de VOC afnemen. Nadat de Engelsen omstreeks 1760 de politieke macht in Bengalen hadden overgenomen en de VOC vanaf 1773 zelfs gedwongen was van de Engelsen in te kopen, was het voor haar niet gemakkelijk aan de verplichtingen ten opzichte van de Societeit voldoen. Vanaf circa 1780 exporteerden particuliere Engelse koopvaarders uit India meer opium naar Zuidoost-Azie dan de VOC. Tot omstreeks 1740 groeide de omzet van de VOC tot ongeveer 0,2 miljoen pond per jaar. Na de vestiging van het Engelse gezag in Bengalen liep dit terug tot minder dan 0,1 miljoen pond. De VOC kocht in Bengalen voor bijna 3 gulden per pond in. In de periode van de Societeit verkocht zij eerst voor tussen de 7 en 8 gulden per pond en later, in de tijd van schaarste, voor 9 gulden per pond. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html producten.html prod-peper.html prod-kruidnagelen.html prod-nootmuskaat.html prod-kaneel.html prod-rijst.html prod-koffie.html prod-thee.html prod-suiker.html prod-goud.html prod-koper.html prod-tin.html prod-porselein.html prod-olifanten.html prod-zijde.html prod-kledeneffen.html prod-kledendecor.html kaarten.html themas.html literatuur1.html adressen.html mailto:voc-kenniscentrum@kitlv.nl gewest-bengalen.html kaart-voorindie.html gewest-java.html #top 
prod-peper.html	prod-peper.html	117716	21	2736	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten...	VOC-Kenniscentrum - Peper	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten Zijde Kleden, effen/gestr. Kleden, gedecor. Peper --&gt; VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Peper Peperplant, W. Marsden, History of Sumatra, London 1811, p. 129 Peper is een tropische klimplant die veel vocht, schaduw en een hoge temperatuur vraagt. Na de bloei ontwikkelen zich trossen van bessen die eerst groen, daarna rood en tenslotte zwart worden. Voor het verkrijgen van zwarte peper worden de trossen geplukt zodra enige bessen rood beginnen te worden. De trossen worden in de openlucht te drogen gelegd totdat de bessen zwart zijn. Vervolgens worden zij met de handen gewreven om de bessen van de stengel los te maken. Om schimmelen tegen te gaan worden de korrels gerookt. Een volwassen peperplant brengt jaarlijks een paar pond peper op. Voor het verkrijgen van witte peper worden alleen de rijpste rode bessen gebruikt. Deze worden in water geweekt en aan een gistingsproces onderworpen. Na enige dagen barst de huid open en komt de korrel te voorschijn. Vervolgens wordt deze in de zon gedroogd. De voorkeur voor zwarte of witte peper is en was een kwestie van smaak. In de 17e en 18e eeuw was witte peper duurder, omdat de productie meer aandacht vroeg. De VOC richtte zich met name op de zwarte variant. In de Middeleeuwen was peper in Europa een zeer gewilde en tevens schaarse specerij. Peper kende vele toepassingen, zowel in de keuken als in de geneeskunde. In de 16e eeuw kwam het in ruimere mate voorhanden dankzij de Portugezen. De wens van de Nederlanders deze Indische waren zelf te gaan halen, was, einde 16e eeuw, een van de redenen voor het ontstaan van de VOC. Niet ten onrechte zijn peper en de VOC bijna synoniemen van elkaar. De productiegebieden van peper lagen her en der in Zuid- en Zuidoost-Azie. Belangrijk waren Malabar, praktisch geheel Sumatra en delen van Borneo en Java (kaart) . Het was voor de VOC onmogelijk dit enorme gebied, met haar lange kustlijnen, te controleren. Een wereldwijd monopolie op de peperhandel zat er voor de VOC dan ook niet in. Alhoewel zij de voornaamste aanbieder was, moest zij met name in de Engelse East India Company een geduchte concurrent erkennen. In het begin van de 17e eeuw probeerde de VOC het grootste gedeelte van haar peper uit Bantam te betrekken. Door de grote concurrentie en de tegenwerking van de plaatselijke overheid kwam hier weinig van terecht. Eerst na 1680 kreeg de VOC, als gevolg van een militaire interventie, de peperproductie van Bantam in handen. De vorst van Bantam werd nu gedwongen alle peper tegen een vastgestelde prijs aan de VOC te leveren. Soortgelijke verdragen tot exclusieve leverantie bestonden ook in de gewesten Palembang, Malabar , Djambi en Bandjarmasin. De peperkorrels namen in de 17e eeuw gemiddeld bijna een derde van de totale veilingopbrengsten in de Republiek voor hun rekening. In de 18e eeuw daalde dit tot ruim 10%. Met een jaarlijkse aanvoer van 3 tot 9 miljoen pond importeerde de VOC meer dan de helft van de Europese peperconsumptie. Door de grote aanvoer en de relatief lage prijs werd peper in Europa een algemeen gebruiksgoed. De peper werd ingekocht in Azie voor zo’n 10 tot 12 cent per pond en verkocht in Europa voor 30 tot 60 cent. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html producten.html prod-kruidnagelen.html prod-nootmuskaat.html prod-kaneel.html prod-rijst.html prod-koffie.html prod-thee.html prod-suiker.html prod-opium.html prod-goud.html prod-koper.html prod-tin.html prod-porselein.html prod-olifanten.html prod-zijde.html prod-kledeneffen.html prod-kledendecor.html kaarten.html themas.html literatuur1.html adressen.html mailto:voc-kenniscentrum@kitlv.nl kaart-archipelwest.html gewest-bantam.html gewest-malabar.html #top 
prod-porselein.html	prod-porselein.html	117716	20	2268	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten...	VOC-Kenniscentrum - Porselein	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten Zijde Kleden, effen/gestr. Kleden, gedecor. VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Porselein Bord met afbeelding van dames met parasol naar een ontwerp van Cornelis Pronk, circa 1736, Groninger Museum Porselein is een zeer hard gebakken, maar fijn en dun aardewerk, vervaardigd uit kaolien (ook wel porseleinaarde genoemd), vermengd met veldspaat en kwarts. Nadat het in een bepaalde vorm in een oven gebakken is, wordt het geglazuurd. Dit geschiedt wederom in een oven. De grote aantrekkingskracht van porselein wordt mede bepaald door de decoratieve schilderingen, die zowel bovenop als onder het glazuur kunnen worden aangebracht. De bakermat van de porseleinproductie ligt in China . In Japan dateert de productie van de 16e eeuw en in Europa, met name in Meissen in Duitsland, van het begin van de 18e eeuw. De vormen waarin porselein geleverd wordt zijn talloos. Niet alleen koppen en schotels, maar ook borden, vazen, kommen, wasbekkens, slabakken, doosjes etc. Al in de 16e eeuw vervoerden Portugezen porselein uit Azie naar Europa; de VOC volgde in de 17e eeuw in dat voorbeeld. Het ging hier om porselein uit China, dat in de 17e eeuw van Chinese jonken in Batavia werd betrokken, en om Japans porselein, dat rechtstreeks werd aangevoerd (kaart) . Eerst in 18e eeuw, vanaf het begin van de vaart op Canton in 1728, kwam er meer porselein uit China naar de Republiek. Het werd daar betrokken van de provincies Fujien en Jiangxi. Met de theeschepen werd de porselein nu in grote hoeveelheden naar Europa getransporteerd, omdat het zich door de compacte manier van verpakken en het gewicht goed leende om in de onderste ruimen van de schepen boven de ballastgoederen weg te stouwen. Pas toen het porselein in de 18e eeuw in Nederland in enige mate gemeengoed was geworden, begon de vraag naar porselein met een persoonlijk karakter te groeien. De bewindhebbers van de VOC in Nederland namen het voortouw en zonden verschillende modellen naar China, opdat daar bijvoorbeeld hele serviezen met een bepaald monogram gemaakt konden worden. Dit zogenaamde chine de commande was een groot succes. Het werd, in tegenstelling tot het gewone porselein, juist op de bovenste dekken van de schepen vervoerd, omdat het natuurlijk wel de bedoeling was dat een en ander heel aankwam. Het gewone porselein werd in de Republiek op veilingen verkocht, het chine de commande werd vanzelfsprekend direct door de besteller betaald. Door de grote varieteit aan vormen en kwaliteiten is het moeilijk een beeld te schetsen van de prijzen en hoeveelheden van de porseleinhandel van de VOC. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html producten.html prod-peper.html prod-kruidnagelen.html prod-nootmuskaat.html prod-kaneel.html prod-rijst.html prod-koffie.html prod-thee.html prod-suiker.html prod-opium.html prod-goud.html prod-koper.html prod-tin.html prod-olifanten.html prod-zijde.html prod-kledeneffen.html prod-kledendecor.html kaarten.html themas.html literatuur1.html adressen.html mailto:voc-kenniscentrum@kitlv.nl gewest-china.html gewest-japan.html kaart-oostazie.html #top 
prod-rijst.html	prod-rijst.html	117716	20	2677	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten...	VOC-Kenniscentrum - Rijst	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten Zijde Kleden, effen/gestr. Kleden, gedecor. VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Rijst Berglandschap met rijstvelden, circa 1847, tekening van J.D. van Herwerden, KITLV Rijst is een graangewas, dat door de eeuwen heen voor veel volkeren als basisvoedsel heeft gediend en daarom op veel plaatsen in de tropen en subtropen verbouwd wordt. Het komt in zeer veel verschillende soorten en kwaliteiten voor. Het is een gewas dat op twee manieren geteeld kan worden, namelijk op relatief droge velden en op bevloeide stukken grond. Bij de laatste methode gaat het soms om natuurlijk bevloeide akkers, bijvoorbeeld door water van regen of moerassen, soms om waterbeheersing door middel van de aanleg van dijkjes, geulen, kanaaltjes en terrassen. In het geval van bevloeiing kan meerdere malen per jaar geoogst worden. In Oost- en Zuidoost-Azie is vanouds op grote schaal rijst op bevloeide terrassen verbouwd. Op Java en Bali worden de terrassen sawah’s genoemd. Hier profiteert de landbouw ook van het feit dat de doorgaans vulkanische bodem er zeer vruchtbaar is. Rijst was geen product voor de Europese markt. De VOC was er slechts in geinteresseerd indien het als ruilobject voor andere handelswaar in Azie kon worden gebruikt en dat gebeurde zelden. In de loop van de tijd kon zij dit product wel gebruiken voor de voeding van haar eigen personeel, in het bijzonder voor de garnizoenen in haar steunpunten. Daar waar zich rond haar forten steden met een vrije bevolking ontwikkelden was vaak sprake van een levendige invoerhandel om de stedelingen te voeden. Zo werd Midden- en Oost-Java de ‘graanschuur’ voor Batavia (kaart) . In de loop van de 17e eeuw stelde de VOC, door de toename van haar personeel, ook steeds meer belang in een regelmatige aanvoer van rijst. De kansen hierop stegen met de interventies in het rijk van Mataram in het laatste kwart van de 17e eeuw. Vanaf ongeveer 1700 nam de aanvoer van de VOC vanuit de geleidelijk van Mataram overgenomen kuststreken, door de VOC Java’s Noordoostkust genoemd, toe, van praktisch niets tot een niveau van 17,5 miljoen pond omstreeks het midden van de 18e eeuw. Ieder ‘regentschap’, een soort provincie, was gehouden jaarlijks een ‘contingent’ rijst aan de VOC te leveren. Ongeveer een zesde hiervan werd gratis ontvangen, voor de overige vijf zesde werd ongeveer 1,5 cent per pond betaald aan de lokale bestuurders. Wat hiervan bij de boeren terecht kwam is onbekend. Het grootste deel van deze rijst werd, zoals gezegd, door personeel van de VOC, in Batavia en elders, geconsumeerd. In tijden van schaarste op de particuliere markt in Batavia trachtte de VOC soelaas te bieden aan de stedelijke bevolking door een gedeelte van haar voorraden te verkopen tegen een gereduceerd tarief. De VOC verwierf rijst dus hoofdzakelijk langs ‘tributaire’ weg, dat wil zeggen de leverantie werd de bevolking van Java als ‘schatting’ of ‘belasting’ opgelegd. Dergelijke regelingen, op veel kleinere schaal, bestonden ook elders, onder meer in Cheribon op West-Java, in Makassar en in de Minahasa, dat onder de Molukken ressorteerde. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html producten.html prod-peper.html prod-kruidnagelen.html prod-nootmuskaat.html prod-kaneel.html prod-koffie.html prod-thee.html prod-suiker.html prod-opium.html prod-goud.html prod-koper.html prod-tin.html prod-porselein.html prod-olifanten.html prod-zijde.html prod-kledeneffen.html prod-kledendecor.html kaarten.html themas.html literatuur1.html adressen.html mailto:voc-kenniscentrum@kitlv.nl kaart-java.html gewest-java.html gewest-makassar.html gewest-molukken.html #top 
prod-suiker.html	prod-suiker.html	117716	21	2875	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten...	VOC-Kenniscentrum - Suiker	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten Zijde Kleden, effen/gestr. Kleden, gedecor. VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Suiker Suikerriet, G.E. Rumphius, Amboinsche Kruidboek, Amsterdam 1747, Boek VIII, tabula LXXIV Wanneer hier van suiker wordt gesproken, dan wordt rietsuiker bedoeld. Dit product is afkomstig van suikerriet, een gewas dat eenmaal volwassen enige malen hoger is als een mens. Het wordt in tropische gebieden op goedbevloeide akkers verbouwd. Bij de oogst wordt het riet dicht bij de grond afgekapt. De rietstengels worden uitgeperst; het aldus verkregen sap wordt door het te koken ingedikt tot een stroperige substantie. Door het geleidelijk aan laten wegvloeien van de meest stroperige delen van de substantie, de zogenaamde melasse, houdt men droge klonten witte en bruine suikerkristallen over. De witte en bruine suiker wordt dan gescheiden en fijngestampt. Zij wordt in diverse kwaliteiten op de markt aangeboden. Met suiker viel voor de VOC in Europa niet veel te verdienen. De reden was dat de Europese suikermarkt werd beheerst door de import uit de Nieuwe Wereld en de Aziatische suiker kon daar moeilijk tegen op. Dat de VOC er toch wat van naar Europa vervoerde had te maken met het feit, dat het een ideale ballast was om de stabiliteit van de schepen in het water mee te bevorderen. De soort waarin de VOC zich specialiseerde was poedersuiker. Aanvankelijk haalde de VOC haar suiker van Bengalen , Formosa en Batavia . Na het verlies van Formosa, in 1662 ( kaart) , bleven alleen Bengalen en Batavia als leveranciers over. Geleidelijk aan nam Batavia ook de positie van Bengalen over. De voorwaarden voor de productie waren in Batavia namelijk steeds gunstiger geworden (kaart) . Rond 1680 had de VOC haar politieke tegenstanders op Java zodanig op afstand weten te zetten, dat het achterland van Batavia voldoende veilig werd geacht om er op grote schaal in de rietcultuur te investeren. Bovendien stroomden, na het opheffen van een verbod op overzeese migratie door het keizerlijk hof van China, veel Chinezen toe, die over voldoende kennis en kapitaal beschikten om suikermolens op te zetten. De eerste en tweede kwaliteit suiker waren de producenten verplicht aan de VOC te leveren, tegen een vastgestelde prijs. De derde kwaliteit kon men vrij verhandelen. Door de massale moord op Chinezen in 1740 ging de nijverheid in Batavia bijna ten onder. Zij herstelde zich echter, enerzijds omdat de VOC een groot deel van de afzet garandeerde en anderzijds doordat veel nieuwe bedrijven op onontgonnen gronden werden opgezet. De aanvoer naar Europa vertoonde in de 17e en 18e eeuw sterke schommelingen, die verband hielden met de situatie in de productiegebieden in de Nieuwe Wereld. De markt binnen Azie daarentegen vertoonde de neiging te groeien. Omstreeks 1700 werd jaarlijks gemiddeld 0,5 miljoen pond naar Europa verscheept en zo’n 2,2 miljoen pond in Azie verkocht. Het meeste daarvan ging naar Perzie en Japan. Later in de 18e eeuw werden deze afzetgebieden in belang gepasseerd door Suratte en Malabar. Vanuit Suratte en Malabar werd de suiker door particuliere handelaren weer naar het Midden Oosten geexporteerd. In de tweede helft van de 18e eeuw kocht de VOC jaarlijks zo’n 6 miljoen pond in Batavia in, waarvan 0,8 miljoen pond naar Europa ging. De inkoopprijs te Batavia was 6 a 7 cent per pond. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html producten.html prod-peper.html prod-kruidnagelen.html prod-nootmuskaat.html prod-kaneel.html prod-rijst.html prod-koffie.html prod-thee.html prod-opium.html prod-goud.html prod-koper.html prod-tin.html prod-porselein.html prod-olifanten.html prod-zijde.html prod-kledeneffen.html prod-kledendecor.html kaarten.html themas.html literatuur1.html adressen.html mailto:voc-kenniscentrum@kitlv.nl gewest-bengalen.html gewest-formosa.html gewest-batavia.html kaart-oostazie.html kaart-java.html #top 
prod-thee.html	prod-thee.html	117716	20	2721	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten...	VOC-Kenniscentrum - Thee	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten Zijde Kleden, effen/gestr. Kleden, gedecor. VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Thee Het vuren van thee, circa 1810, anonieme Chinese tekening, Nederlands Openluchtmuseum Arnhem Thee is feitelijk het blad van een heester. Bij de oogst worden alleen de nieuwe blaadjes van de struik geplukt. Er zijn vele soorten thee op de markt. Het verwerkingproces bepaalt mede welke soort thee men op de markt brengt. Belangrijke hoofdvarianten uit China zijn groene en zwarte thee. Bij zwarte thee worden de blaadjes, na een eerste droging, aan een fermentatieproces blootgesteld, om daarna verder gedroogd te worden op een vuur. Groene thee kent geen fermentatieproces. Om het aroma niet te verliezen is het gewenst thee zorgvuldig te verpakken. In Europa raakte het drinken van thee eerst in de 17e eeuw geleidelijk aan in zwang; in de 18e eeuw volgde een ware explosie in de consumptie ervan. China was de theeproducent bij uitstek (kaart) . De VOC en haar concurrenten uit de andere Europese landen, in het bijzonder de Engelsen, betrokken hun product hoofdzakelijk uit de provincie Fujien. Het Chinese keizerrijk was aanvankelijk echter niet gediend van handel met het buitenland, in het bijzonder met Europeanen. De VOC betrok in de 17e eeuw haar thee dan ook van te Batavia aankomende Chinese jonken. Nadat de meeste Europese concurrenten in de eerste decennia van de 18e eeuw in rechtstreeks contact met China waren getreden, opende ook de VOC in 1728 een directe handelsrelatie tussen de Republiek en China. Centraal in de theehandel stond de havenstad Canton, waar de activiteiten van de Europeanen overigens sterk aan overheidsregulering waren blootgesteld. Een gedurig punt van discussie in VOC-kringen was de vraag of Batavia al dan niet een tussenschakel in de heenreis diende te zijn, in het bijzonder om er Aziatische handelswaar in te nemen. Op zichzelf beperkte dit de hoeveelheid kostbaar zilver, die uit Europa moest worden aangevoerd om de thee te betalen, maar het betekende ten opzichte van de concurrenten ook een behoorlijk tijdsverlies. Voordat de VOC haar Aziatische handelswaar in Canton had verkocht, hadden de concurrenten reeds de betere kwaliteiten thee ingekocht en dat had nadelige consequenties bij de verkoop in Europa. De theehandel ging dus niet over rozen. Vanaf ongeveer 1760 kreeg de VOC er in Canton wat betreft de invoer van Aziatische handelswaar bovendien belangrijke concurrenten bij, in de vorm van in India (kaart) gevestigde particuliere Engelse koopvaarders. Tot in 1728 de directe vaart op Canton werd geopend, bedroeg de omzet van de VOC in thee slechts 0,1 tot 0,3 miljoen pond per jaar. Daarna groeide de handel snel in omvang tot ongeveer 2,5 miljoen pond in het midden van de eeuw en zo’n 4 tot 5 miljoen in de decennia daarna. Door de grote varieteit van soorten is het moeilijk een indruk te krijgen van het prijspeil. In de loop van de 18e eeuw stonden de prijzen sterk onder druk. Omstreeks 1740 werd thee voor ongeveer 80 cent per pond ingekocht. In de Republiek werd zwarte thee, de belangrijkste soort, in de jaren ’30 voor ongeveer 1,5 gulden per pond verkocht. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html producten.html prod-peper.html prod-kruidnagelen.html prod-nootmuskaat.html prod-kaneel.html prod-rijst.html prod-koffie.html prod-suiker.html prod-opium.html prod-goud.html prod-koper.html prod-tin.html prod-porselein.html prod-olifanten.html prod-zijde.html prod-kledeneffen.html prod-kledendecor.html kaarten.html themas.html literatuur1.html adressen.html mailto:voc-kenniscentrum@kitlv.nl gewest-china.html kaart-oostazie.html gewest-batavia.html kaart-voorindie.html #top 
prod-tin.html	prod-tin.html	117716	20	2329	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten...	VOC-Kenniscentrum - Tin	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten Zijde Kleden, effen/gestr. Kleden, gedecor. VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Tin Tinmijn op Bangka, 1855, aquarel van J.J. Geelhoed, KITLV Tin wordt, al of niet gemengd met koper of lood, overal ter wereld gebruikt om er huishoudelijke en decoratieve voorwerpen van te maken. Men denke bijvoorbeeld aan servieswerk en keukengerei maar ook, in vroeger tijd, aan de tinnen soldaatjes. Tinfolie wordt bij Chinese godsdienstige ceremonies gebruikt in offerpapier, dat dient ter symbolische vervanging van offerandes in de vorm van zilvergeld. De belangrijkste Aziatische tingebieden bevinden zich rond de Straat Malakka (kaart) . In de 17e eeuw was de tinhandel voor de VOC van ondergeschikt belang, omdat het metaal in Europa zelf in voldoende mate aanwezig was. In Azie was de handel voornamelijk in handen van Chinese en Indiase kooplieden. Niettemin probeerde de VOC vanaf de verovering van Malakka in 1641 een monopolie op de handel in dit product te verkrijgen door de tingebieden op het Maleise schiereiland exclusieve leverantiecontracten op te leggen. Veel succes had dit niet. In de 17e eeuw werd tin door de VOC derhalve alleen maar als ballast voor haar schepen beschouwd. Daarin kwam verandering in de 18e eeuw. De reden hiervoor was de verhoogde afzetmogelijkheid in China . Deze was weer het gevolg was van de grotere export van thee uit dat land. Vanwege de behoefte aan tinfolie voor offerpapieren kon tin gebruikt worden om er theebestellingen mee te financieren. De VOC kon van deze gunstige situatie profiteren, doordat er zich in dezelfde tijd een belangrijk alternatief productiegebied voor het Maleise schiereiland aandiende, namelijk het eiland Bangka voor de oostkust van Sumatra. Hier namen particuliere Chinese ondernemers de mijnbouw energiek ter hand. Bangka ressorteerde onder de sultan van Palembang, die de VOC in 1722 een exclusief leverantiecontract toestond. Hoewel de VOC hierdoor op papier over een monopolie in de Bangkase tinhandel beschikte, was het in de praktijk zo dat een geschat een derde deel van de totale productie door ‘smokkel’ naar elders werd afgevoerd. In het tweede kwartaal van de 18e eeuw stegen de leveranties uit Bangka explosief. Vanaf 1750 tot 1790 ontving de VOC jaarlijks gemiddeld 3 miljoen pond tin. Dit was 1 miljoen pond meer dan noodzakelijk was om de theehandel mee te bekostigen. Het overschot werd elders aan de man gebracht, bijvoorbeeld in Batavia, waar het werd verkocht aan particuliere Aziatische en Europese kooplieden. In Malakka was de jaarlijkse omzet naar schatting 0,25 miljoen pond. De inkoopprijs van de VOC was ongeveer 25 cent per pond. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html producten.html prod-peper.html prod-kruidnagelen.html prod-nootmuskaat.html prod-kaneel.html prod-rijst.html prod-koffie.html prod-thee.html prod-suiker.html prod-opium.html prod-goud.html prod-koper.html prod-porselein.html prod-olifanten.html prod-zijde.html prod-kledeneffen.html prod-kledendecor.html kaarten.html themas.html literatuur1.html adressen.html mailto:voc-kenniscentrum@kitlv.nl kaart-archipelwest.html gewest-malakka.html gewest-china.html #top 
prod-zijde.html	prod-zijde.html	117716	20	2761	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten...	VOC-Kenniscentrum - Zijde	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten Zijde Kleden, effen/gestr. Kleden, gedecor. VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Zijde Haspelmachine van Pouchon, 1775, anonieme tekening, Algemeen Rijksarchief Zijde bestaat dankzij de zijderups. Dit beestje voedt zich uitsluitend met de bladeren van de moerbeiboom. In het proces van transformatie tot vlinder spint de rups een cocon van door hemzelf afgescheiden zeer dunne draden en lijm. Zodra de cocon gereed is maar voor de vlinder zich ontpopt, komt de mens tussenbeide door de rups te doden. Vervolgens wordt de lijm licht gesmolten en de draad afgewikkeld. Verscheidene van deze draden worden tot zijdegaren gewonden. Het gaat hier om een zeer secuur karwei, omdat de draadjes snel kunnen breken. De kwaliteit van het zijdegaren, ook wel ruwe zijde genoemd, wordt bepaald door de weersomstandigheden. Hete, vochtige lucht resulteert in een slechte kwaliteit; droge, minder warme lucht staat garant voor goede zijde. Zijdegaren wordt gebruikt voor luxe-kleding. Onder de natuurlijke grondstoffen voor kleding is het altijd duurder geweest dan katoen of wol. In de tijd van de VOC werd zijdegaren zowel in Europa als in Azie geproduceerd. Onder meer door de kortere aanvoerlijnen was het voor de VOC in Europa moeilijk om te concurreren met het Franse en het Italiaanse product. Vandaar dat zijde in de eerste plaats een product voor de Aziatische markt was. De belangrijkste zijdeproducerende gebieden daar waren China, Perzie (kaart) en Bengalen (kaart) . De Chinese zijde was de beste en daarmee ook de duurste. Het keizerrijk was in de 17e eeuw echter moeilijk toegankelijk voor Europese handelaren. Om die reden richtte de VOC zich met name op de zijdeproductie in Bengalen. Zijde uit Perzie was in Azie minder gewild, maar de aangezien de Perzische overheid er op stond dat de VOC ook wat van dit product uitvoerde, verscheepte zij jaarlijks een hoeveelheid naar de Republiek. In Bengalen werd het garen van boeren rond Kasimbazar ingekocht. In VOC-kringen was men altijd bezorgd over de kwaliteit. Om die te verbeteren heeft men enige malen geprobeerd producenten aan zich te binden en daardoor hogere eisen aan het product te stellen. De Bengaalse zijde vond tot 1680 gretig aftrek in Japan. Na het verval van de Japanse markt diende de Republiek zelf zich enige tijd als afzetgebied aan, totdat in het begin van de 18e eeuw de Nederlandse zijdenijverheid zelf in de problemen raakte door concurrentie elders uit Europa. De VOC verscheepte in de 17e eeuw jaarlijks nog geen 0,1 miljoen pond ruwe zijde uit Perzie naar de Republiek. Deze werd voor gemiddeld 5 gulden per pond ingekocht en in Amsterdam voor ongeveer hetzelfde bedrag verkocht. De handel was dus weinig winstgevend. Met Bengaalse zijde ging het lange tijd wat beter. Die werd daar voor ongeveer 4 gulden ingekocht. Tot omstreeks 1680 sleet de VOC jaarlijks bijna 0,2 miljoen pond Bengaalse zijde in Japan, voor 7 tot 12 gulden per pond, en daarna, tot omstreeks 1720, eenzelfde hoeveelheid, voor 6 tot 7 gulden in de Republiek. In de tweede helft van de 18e eeuw was er van de zijdehandel van de VOC in Azie amper meer iets over. In Europa werd toen nog niet eens 0,1 miljoen pond verkocht. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html producten.html prod-peper.html prod-kruidnagelen.html prod-nootmuskaat.html prod-kaneel.html prod-rijst.html prod-koffie.html prod-thee.html prod-suiker.html prod-opium.html prod-goud.html prod-koper.html prod-tin.html prod-porselein.html prod-olifanten.html prod-kledeneffen.html prod-kledendecor.html kaarten.html themas.html literatuur1.html adressen.html mailto:voc-kenniscentrum@kitlv.nl kaart-middenoosten.html kaart-voorindie.html gewest-perzie.html gewest-bengalen.html #top 
producten.html	producten.html	117716	28	387	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten...	VOC-Kenniscentrum - Producten	--&gt; --&gt; --&gt; Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten Zijde Kleden, effen/gestr. Kleden, gedecor. VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Peper Kruidnagelen Muskaatnoten en Foelie Kaneel Rijst Koffie Thee Suiker Opium Goud en Zilver Koper Tin Porselein Olifanten Zijde Effen en gestreepte kleden Gedecoreerde kleden Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html prod-peper.html prod-kruidnagelen.html prod-nootmuskaat.html prod-kaneel.html prod-rijst.html prod-koffie.html prod-thee.html prod-suiker.html prod-opium.html prod-goud.html prod-koper.html prod-tin.html prod-porselein.html prod-olifanten.html prod-zijde.html prod-kledeneffen.html prod-kledendecor.html kaarten.html themas.html literatuur1.html adressen.html mailto:voc-kenniscentrum@kitlv.nl prod-peper.html prod-kruidnagelen.html prod-nootmuskaat.html prod-kaneel.html prod-peper.html prod-kruidnagelen.html prod-nootmuskaat.html prod-kaneel.html prod-rijst.html prod-koffie.html prod-thee.html prod-suiker.html prod-rijst.html prod-koffie.html prod-thee.html prod-suiker.html prod-opium.html prod-goud.html prod-koper.html prod-tin.html prod-opium.html prod-goud.html prod-koper.html prod-tin.html prod-porselein.html prod-olifanten.html prod-zijde.html prod-porselein.html prod-olifanten.html prod-zijde.html prod-kledeneffen.html prod-kledendecor.html prod-kledeneffen.html prod-kledendecor.html #top 
vocbegin.html	vocbegin.html	117716	17	4170	--&gt; --&gt; --&gt; VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Amsterdamse bewindhebbers in vergadering met stadhouder Willem...	VOC-Kenniscentrum - Oprichting, organisatie en ondergang van de VOC	--&gt; --&gt; --&gt; VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Amsterdamse bewindhebbers in vergadering met stadhouder Willem V, 1771, prent van J. Smit naar een tekening van S. Fokke, Nederlands Scheepvaartmuseum Eind 16e eeuw kregen kooplieden in de Republiek de mogelijkheid peper en specerijen uit Azie te importeren. De Portugezen, die tot op dat moment deze lucratieve handel beheersten, waren niet langer in staat Europa van voldoende peper en specerijen te voorzien. Het gevolg van het dalende aanbod was prijsstijging. Een dergelijke marktsituatie, gecombineerd met het aanwezige kapitaal en kennis, vormden de noodzakelijke voorwaarden voor de vaart op Azie in de Republiek. Er ontstonden zogenaamde voorcompagnieen, die schepen uitrustten om de vaart op Azie te ondernemen. Karakteristiek voor de voorcompagnieen was dat het gelegenheidsondernemingen waren. Voor een expeditie werden schepen gehuurd of gekocht en opvarenden geworven. Na de reis werd de balans opgemaakt, het schip verkocht en het personeel afgedankt. Van de eventueel gemaakte winst kon weer een nieuwe expeditie op touw worden gezet. De hele procedure begon dan weer van voren af aan. In Holland en Zeeland werden in de periode 1595-1602 door acht voorcompagnieen 65 schepen uitgereed voor de vaart op Azie. Het voornaamste belang van deze expedities was niet hun financiele resultaat, maar het feit dat de mogelijkheid van de vaart op Azie definitief was aangetoond. De voorspoedige groei kwam echter in gevaar door de zware concurrentie tussen de Zeeuwse en Amsterdamse voorcompagnieen. Portugal werd op deze manier in de kaart gespeeld. Het bestuur van de Republiek, de Staten-Generaal, vond deze ontwikkeling zorgelijk. Het waren vooral economische motieven die de raadpensionaris van Holland, Johan van Oldebarnevelt, en stadhouder Prins Maurits ertoe brachten om de kooplieden tot samenwerking te dwingen. Dit resulteerde op 20 maart 1602 in de oprichting van de Verenigde Oost-Indische Compagnie (VOC). De VOC wordt wel de eerste naamloze vennootschap genoemd. Zij dankt dit aan het feit dat zij een in aandelen verdeeld kapitaal had. Voor die tijd was dat zeer modern. Door de Staten-Generaal werd aan de VOC een octrooi verleend voor de handel tussen Kaap de Goede Hoop en Kaap Hoorn. In de zes steden waar voorcompagnieen gevestigd of in oprichting waren, kwamen nu kamers van de VOC: Amsterdam , Zeeland (Middelburg), Rotterdam , Delft , Hoorn en Enkhuizen . Het verkrijgen van het octrooi betekende voor de VOC dat zij voor de Republiek het alleenrecht verwierf om in dit gebied handel te drijven. Tevens werd de VOC gerechtigd om in naam van de Staten-Generaal in het octrooigebied met vorsten overeenkomsten te sluiten, forten te bouwen, oorlog te voeren en lokale besturen te installeren. De VOC kreeg dus rechten die normaal aan een soevereine staat waren voorbehouden. Wat de VOC verder nog bijzonder maakte was dat haar in aandelen verdeeld kapitaal niet na elke expeditie aan de eigenaren werd teruggegeven; het was dus niet meer een gelegenheidsonderneming. In 1602 werd er voor f. 6.424.588 aan kapitaal ingetekend. De organisatie van de VOC, met de zes kamers, was gedecentraliseerd. De verdeling van de activiteiten over de kamers, zoals de bouw en uitrusting van schepen of de in- en verkoop van goederen, werd nauwkeurig vastgelegd: Amsterdam de helft, Zeeland een kwart en de overige kamers ieder een zestiende. Ten aanzien van het bestuur van de VOC bestond een zelfde verdeling. Een kamer werd bestuurd door bewindhebbers, dat was een per kamer vast getal personen, die door de stedelijke overheid of, in het geval van Zeeland, de gewestelijke staten werden gekozen uit een aantal kandidaten dat door de zittende bewindhebbers was voorgedragen. Meestal ging het hierbij om de meest kapitaalkrachtige aandeelhouders. In iedere kamer kozen de bewindhebbers twee- of driemaal per jaar een aantal afgevaardigden die in Amsterdam of Middelburg aan vergaderingen ter bepaling van het centrale beleid deelnamen. In dit college, de Heren XVII, hadden acht Amsterdamse bewindhebbers, vier Zeeuwse en een uit elk der kleinere kamers zitting. Het zeventiende lid werd bij toerbeurt door Zeeland of een der kleinere kamers geleverd. Amsterdam had zodoende geen doorslaggevende stem. Met name de Zeeuwen waren hier bij de oprichting van de VOC beducht voor geweest. Deze angst was niet ongegrond, want in de praktijk kwam het er inderdaad op neer dat Amsterdam bepaalde wat er gebeurde. Het octrooi van de VOC werd diverse malen verlengd. Gedurende de bijna twee eeuwen van haar bestaan rustte de VOC 4.721 keer een schip voor de vaart naar Azie uit. In totaal zond men 3.356 maal van overzee een retourschip terug. In de Vierde Engelse Oorlog (1780-1784) kwam de financieel ongezonde VOC in moeilijkheden, doordat er enige jaren geen rijkbeladen retourvloten naar de Republiek kwamen. In 1795 werd de VOC genationaliseerd; in 1799 verliep het laatste octrooi en waren haar bezittingen aan de overheid vervallen. Top --&gt; --&gt; --&gt; --&gt; --&gt;					index.html kamers.html vocschepen.html vocoverzee.html gewesten.html producten.html kaarten.html themas.html literatuur1.html adressen.html mailto:voc-kenniscentrum@kitlv.nl kamer-amsterdam.html kamer-zeeland.html kamer-rotterdam.html kamer-delft.html kamer-hoorn.html kamer-enkhuizen.html #top 
vocoverzee.html	vocoverzee.html	117716	16	3834	--&gt; --&gt; --&gt; VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Binnenplaats Kasteel Batavia, J. Nieuhof, Zee- en...	VOC-Kenniscentrum - De VOC Overzee	--&gt; --&gt; --&gt; VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Binnenplaats Kasteel Batavia, J. Nieuhof, Zee- en lantreize, Amsterdam 1682, p. 209 De eerste geheel door de VOC zelf uitgeruste vloot voer uit in 1603. De schepen waren zwaar bewapend, want behalve het drijven van handel had de commandant van de vloot, de admiraal, de opdracht zoveel mogelijk schade toe te brengen aan de Portugezen. De eerste vloot had direct succes, want zij slaagde er onder meer in de Portugese posities op Ambon in te nemen. Hierdoor werd de eerste stap gezet op de weg naar de realisering van een wereldwijd monopolie in de handel in kruidnagelen. Bovendien kreeg men door de overname van Ambon voor het eerst grondgebied in handen. De VOC werd zodoende heerser over Aziatische onderdanen. In beginperiode fungeerde de admiraal als de hoogste functionaris in Azie. Alle compagniesdienaren waren aan hem ondergeschikt. Met de thuisreis van een admiraal kwam een einde aan zijn leiderschap. De admiraal van de volgende vloot werd dan de hoogste gezagsdrager. Na enige jaren kwamen de Heren XVII echter tot de conclusie dat deze constructie niet bevorderlijk was voor de continuiteit van het beleid overzee. De bakens werden verzet. Men wilde, in navolging van de Portugezen, een centrale leiding op een vaste plaats in Azie. In 1609 werd besloten de centrale leiding in handen te leggen van een gouverneur-generaal, die zou worden bijgestaan door een Raad van Indie. De gouverneur-generaal werd dus geen alleenheerser maar primus inter pares. Belangrijke beslissingen konden niet zonder instemming van de Raad genomen worden. Pieter Both werd de eerste gouverneur-generaal van ‘Nederlands-Indie’. Een centraal punt, het zogenaamde rendez-vous, kwam er eerst tien jaar later, in 1619, toen Jan Pietersz Coen, de stad Jakatra veroverde. De nieuwe hoofdplaats kreeg de naam Batavia. In de loop van de tijd breidde de VOC haar territoriale bezit rond Batavia en Ambon verder uit (zie kaart) . Behalve deze gebieden verwierf zij ook andere gewesten. Na Batavia werd Ceylon, het kaneeleiland, het belangrijkst. De VOC veroverde het kustgebied van Ceylon in talrijke campagnes op de Portugezen tussen 1638 en 1658. Langdurige oorlogen werden vanaf 1677 ook gevoerd in Midden- en Oost-Java, waar de VOC regelmatig betrokken raakte bij de dynastieke twisten in het rijk Mataram. Omwille van de veiligheid van en de aanvoer van producten naar Batavia streefde de VOC hier, vaak tevergeefs, naar politieke stabiliteit. Nadat de VOC in Oost-Indonesie in de eerste helft van de 17e eeuw het monopolie in de handel in kruidnagelen, nootmuskaat en foelie met verdragen en geweld had afgedwongen, volgde als sluitstuk op deze politiek de verovering van Makassar, dat in de jaren 1666-1669 zijn beslag kreeg. Wat betreft de handel onderscheidde de VOC zich van de andere Europese organisaties in Azie, bijvoorbeeld de Portugese, Engelse of Franse, door het opzetten van een intra-Aziatisch handelsnetwerk. De VOC zelf nam namelijk actief deel aan de handel binnen Azie. Zo werd bijvoorbeeld zilver uit Japan verkocht in India om er textiel mee aan te kopen, dat weer gebruikt werd om er peper en fijne specerijen in Zuidoost-Azie mee aan te schaffen. Batavia werd het centrum van dit netwerk en fungeerde als stapelmarkt. Men hoopte met deze handel voldoende winst te behalen om er de voor Europa bestemde retourladingen mee te kunnen financieren. Ondanks het feit dat de intra-Aziatische handel indrukwekkend van omvang was, is de VOC nooit helemaal in die opzet geslaagd. Een substantieel deel van de retourgoederen werd uiteindelijk betaald uit de grote hoeveelheden geld en edele metalen, die ieder jaar uit de Republiek naar Azie verscheept werden. De bestuursorganisatie in de gewesten leek sterk op die te Batavia. De hoogste functionaris, meestal een gouverneur, werd terzijde gestaan door een raad. Het personeel van de VOC in Azie nam toe van enige duizenden in het begin van de 17e eeuw tot meer dan 20.000 in het midden van de 18e eeuw. Ongeveer de helft van de compagniesdienaren bestond uit militairen. De mannen op de schepen, de zeelieden, besloegen ongeveer een vijfde tot een vierde van het totale personeelsbestand. De VOC had in Aziatische wateren namelijk permanent zo’n 50 tot 100 grote en kleine schepen in de vaart. De groep die bestuurlijk, economisch en juridisch de macht in handen had, dat wil zeggen van de gouverneur aan de top, via de koopman, de boekhouder tot de assistent aan de pen onder aan de ladder, een categorie, die ook wel de dienst van de ‘negotie’ of ‘commercie’ werd genoemd, vormde minder dan een tiende van het bestand. Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html gewesten.html producten.html kaarten.html themas.html literatuur1.html adressen.html mailto:voc-kenniscentrum@kitlv.nl kaart-archipelwest.html #top 
vocschepen.html	vocschepen.html	117716	17	2379	--&gt; --&gt; --&gt; VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Het spiegelretourschip was het scheepstype dat de...	VOC-Kenniscentrum - Schepen van de VOC	--&gt; --&gt; --&gt; VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Het spiegelretourschip was het scheepstype dat de VOC het meest gebruikte voor de contacten met Azie. Een voorbeeld van een dergelijk schip is de hier weergegeven Batavia , waarvan in jaren ’80 in Lelystad een replica gebouwd is. De term spiegelschip werd ontleend aan de boven- en onderspiegel aan de achterzijde (achtersteven) van het vaartuig. Deze schepen hadden een gemiddelde lengte van 40 meter en waren driemasters. De grote mast (13) in het midden van het schip en de fokkemast (12) voor op het bakdek waren vierkant getuigd, de bezaansmast (14) op het bovenkampanjedek was langscheeps getuigd. De boegspriet (11) kon, indien noodzakelijk, voorzien worden van twee extra zeilen. Onderin het schip bevond zich het vrachtruim (1) . Hierin kon een koebrugdek (2) aangebracht worden. Het koebrugdek, dat niet in ieder schip aanwezig was, kon gebruikt worden om manschappen en/of specerijen te bergen. Op dit dek kon men nauwelijks rechtop staan; de afstand tot de balken en planken erboven bedroeg hooguit anderhalve meter. Het overloopdek (3) sloot het vrachtruim van boven af. Hier bevonden zich het kombuis en de bottelarij. Het overloopdek gold als belangrijkste verblijfplaats voor de bemanning en diende ook als geschutsdek voor de zwaardere kanons. Aan de achterzijde van het schip was een verhoogd gedeelte: het bovenkampanjedek (8) . Hieronder kon men de kapiteinshut, de officiershutten en de kajuit (6) vinden. Het bovenkampanjedek liep over in het half- of kampanjedek (7) . In de tropen werd dit overspannen met doek om bescherming tegen de zon te geven. Het schip werd bestuurd vanaf de stuurplecht (5) , aanvankelijk met behulp van een kolderstok en later met behulp van een stuurrad. De stuurplecht vormde de achterste begrenzing van het verdek (4) . Aan de voorzijde werd het verdek begrensd door het bakdek (9) . Dit verhoogde gedeelte van het schip werd eveneens als verblijfplaats voor de bemanning gebruikt. Het galjoen (10) , het verstevigde uitgestoken gedeelte aan de boeg van het schip, dat meestal voorzien was van een prachtig ornament, bepaalde het karakteristieke vooraanzicht van een Oostindievaarder. De gemiddelde bouwtijd van een spiegelretourschip op de werven van de VOC was 5 tot 8 maanden, de bouwkosten bedroegen zo’n f 90.000 - f 110.000. Hun laadvermogen was over twee eeuwen gemiddeld 800 ton. Een schip ging ongeveer 15 jaar mee. Naast het spiegelretourschip werden door de VOC nog andere, meestal kleinere scheepstypes gebruikt, zoals de hoeker, het galjoot, het jacht, de pinas en het fluitschip. Meer informatie over de schepen van de VOC is te vinden op de websites van de Batavia in Lelystad www.bataviawerf.nl , het Nederlands Scheepvaartmuseum in Amsterdam www.scheepvaartmuseum.nl en de thans van Australie naar Nederland varende Duyfken www.duyfken.com . Top --&gt; --&gt; --&gt; --&gt; --&gt;					index.html vocbegin.html kamers.html vocoverzee.html gewesten.html producten.html kaarten.html themas.html literatuur1.html adressen.html mailto:voc-kenniscentrum@kitlv.nl http://www.bataviawerf.nl/ http://www.scheepvaartmuseum.nl/ http://www.duyfken.com/ #top 
kaart-oostazie.html	kaart-oostazie.html	117716	13	183	--&gt; --&gt; --&gt; Oost-Azie Archipel (Oost) Java Archipel (West) Voor-Indie Midden-Oosten Kaap de Goede Hoop Peper --&gt; VOC-Kenniscentrum KITLV Postbus 9515...	VOC-Kenniscentrum - Kaart van Oost-Azie	--&gt; --&gt; --&gt; Oost-Azie Archipel (Oost) Java Archipel (West) Voor-Indie Midden-Oosten Kaap de Goede Hoop Peper --&gt; VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Oost-Azie Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html producten.html kaarten.html kaart-archipeloost.html kaart-java.html kaart-archipelwest.html kaart-voorindie.html kaart-middenoosten.html kaart-kaap.html themas.html literatuur1.html adressen.html mailto:voc-kenniscentrum@kitlv.nl #top 
kaart-archipeloost.html	kaart-archipeloost.html	117716	13	186	--&gt; --&gt; --&gt; Oost-Azie Archipel (Oost) Java Archipel (West) Voor-Indie Midden-Oosten Kaap de Goede Hoop Peper --&gt; VOC-Kenniscentrum KITLV Postbus 9515...	VOC-Kenniscentrum - Kaart van de Archipel (Oost)	--&gt; --&gt; --&gt; Oost-Azie Archipel (Oost) Java Archipel (West) Voor-Indie Midden-Oosten Kaap de Goede Hoop Peper --&gt; VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Archipel (Oost) Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html producten.html kaarten.html kaart-oostazie.html kaart-java.html kaart-archipelwest.html kaart-voorindie.html kaart-middenoosten.html kaart-kaap.html themas.html literatuur1.html adressen.html mailto:voc-kenniscentrum@kitlv.nl #top 
kaart-archipelwest.html	kaart-archipelwest.html	117716	13	186	--&gt; --&gt; --&gt; Oost-Azie Archipel (Oost) Java Archipel (West) Voor-Indie Midden-Oosten Kaap de Goede Hoop Peper --&gt; VOC-Kenniscentrum KITLV Postbus 9515...	VOC-Kenniscentrum - Kaart van de Archipel (West)	--&gt; --&gt; --&gt; Oost-Azie Archipel (Oost) Java Archipel (West) Voor-Indie Midden-Oosten Kaap de Goede Hoop Peper --&gt; VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Archipel (West) Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html producten.html kaarten.html kaart-oostazie.html kaart-archipeloost.html kaart-java.html kaart-voorindie.html kaart-middenoosten.html kaart-kaap.html themas.html literatuur1.html adressen.html mailto:voc-kenniscentrum@kitlv.nl #top 
kaart-middenoosten.html	kaart-middenoosten.html	117716	13	187	--&gt; --&gt; --&gt; Oost-Azie Archipel (Oost) Java Archipel (West) Voor-Indie Midden-Oosten Kaap de Goede Hoop Peper --&gt; VOC-Kenniscentrum KITLV Postbus 9515...	VOC-Kenniscentrum - Kaart van het Midden-Oosten	--&gt; --&gt; --&gt; Oost-Azie Archipel (Oost) Java Archipel (West) Voor-Indie Midden-Oosten Kaap de Goede Hoop Peper --&gt; VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Midden-Oosten Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html producten.html kaarten.html kaart-oostazie.html kaart-archipeloost.html kaart-java.html kaart-archipelwest.html kaart-voorindie.html kaart-kaap.html themas.html literatuur1.html adressen.html mailto:voc-kenniscentrum@kitlv.nl #top 
kaart-kaap.html	kaart-kaap.html	117716	13	189	--&gt; --&gt; --&gt; Oost-Azie Archipel (Oost) Java Archipel (West) Voor-Indie Midden-Oosten Kaap de Goede Hoop Peper --&gt; VOC-Kenniscentrum KITLV Postbus 9515...	VOC-Kenniscentrum - Kaart van Kaap de Goede Hoop	--&gt; --&gt; --&gt; Oost-Azie Archipel (Oost) Java Archipel (West) Voor-Indie Midden-Oosten Kaap de Goede Hoop Peper --&gt; VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Kaap de Goede Hoop Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html producten.html kaarten.html kaart-oostazie.html kaart-archipeloost.html kaart-java.html kaart-archipelwest.html kaart-voorindie.html kaart-middenoosten.html themas.html literatuur1.html adressen.html mailto:voc-kenniscentrum@kitlv.nl #top 
kaart-java.html	kaart-java.html	117716	13	178	--&gt; --&gt; --&gt; Oost-Azie Archipel (Oost) Java Archipel (West) Voor-Indie Midden-Oosten Kaap de Goede Hoop Peper --&gt; VOC-Kenniscentrum KITLV Postbus 9515...	VOC-Kenniscentrum - Kaart van Java	--&gt; --&gt; --&gt; Oost-Azie Archipel (Oost) Java Archipel (West) Voor-Indie Midden-Oosten Kaap de Goede Hoop Peper --&gt; VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Java Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html producten.html kaarten.html kaart-oostazie.html kaart-archipeloost.html kaart-archipelwest.html kaart-voorindie.html kaart-middenoosten.html kaart-kaap.html themas.html literatuur1.html adressen.html mailto:voc-kenniscentrum@kitlv.nl #top 
kaarten.html	kaarten.html	117716	15	247	--&gt; --&gt; --&gt; Oost-Azie Archipel (Oost) Java Archipel (West) Voor-Indie Midden-Oosten Kaap de Goede Hoop Peper --&gt; VOC-Kenniscentrum KITLV Postbus 9515...	VOC-Kenniscentrum - Detailkaarten	--&gt; --&gt; --&gt; Oost-Azie Archipel (Oost) Java Archipel (West) Voor-Indie Midden-Oosten Kaap de Goede Hoop Peper --&gt; VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Nieuwe Paskaart van Oost-Indien, Nieuwe Groote Lichtende Zee-fackel V, Amsterdam 1689 Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html producten.html kaart-oostazie.html kaart-archipeloost.html kaart-java.html kaart-archipelwest.html kaart-voorindie.html kaart-middenoosten.html kaart-kaap.html themas.html literatuur1.html adressen.html mailto:voc-kenniscentrum@kitlv.nl #top 
kaart-voorindie.html	kaart-voorindie.html	117716	13	184	--&gt; --&gt; --&gt; Oost-Azie Archipel (Oost) Java Archipel (West) Voor-Indie Midden-Oosten Kaap de Goede Hoop Peper --&gt; VOC-Kenniscentrum KITLV Postbus 9515...	VOC-Kenniscentrum - Kaart van Voor-Indie	--&gt; --&gt; --&gt; Oost-Azie Archipel (Oost) Java Archipel (West) Voor-Indie Midden-Oosten Kaap de Goede Hoop Peper --&gt; VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Voor-Indie Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html producten.html kaarten.html kaart-oostazie.html kaart-archipeloost.html kaart-java.html kaart-archipelwest.html kaart-middenoosten.html kaart-kaap.html themas.html literatuur1.html adressen.html mailto:voc-kenniscentrum@kitlv.nl #top 
themas.html	themas.html	117736	65	42957	--&gt; --&gt; --&gt; VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Participeren in het kapitaal Op de schepen...	VOC-Kenniscentrum - Thema's	--&gt; --&gt; --&gt; VOC-Kenniscentrum KITLV Postbus 9515 2300 RA Leiden Tel: 071-5273298 Fax: 071-5272638 Participeren in het kapitaal Op de schepen Kartografie en navigatie Jan Pieterszoon Coen Onderzoek naar flora en fauna Vrouwen en huwelijken Slavernij en slavenhandel Participeren in het kapitaal van de Verenigde Oost-Indische Compagnie (VOC) De VOC wordt wel de eerste naamloze vennootschap genoemd. Dit is voornamelijk te danken aan het feit dat de Compagnie het eerste bedrijf ter wereld was dat een in aandelen verdeeld kapitaal had. Bij de oprichting in 1602 werd er door het publiek voor f. 6.424.588 ingetekend. Participeren in de VOC stond voor iedereen open. De animo om in te tekenen was echter aanvankelijk niet groot. Het octrooi bepaalde dat de inschrijving op 31 augustus 1602 zou sluiten en pas in de laatste week van augustus begonnen de inschrijvingen pas goed op gang te komen. Er waren geen bijzondere obstakels om in te tekenen omdat er geen minimale storting vereist was en het bedrag niet direct gestort hoefde te worden. Enige uitzondering hierop waren de reeds aangestelde bewindhebbers die wel een bepaald minimum bedrag moesten investeren. De participaties moesten in termijnen voldaan worden tussen 1602 en 1604. In de praktijk werd deze regel niet strikt gehandhaafd want uit de resoluties van de Heren XVII blijkt, dat de meeste inschrijvingen pas in 1606 waren voldaan. De 'dienstmaeght' Neeltge Cornelis die op 31 Augustus 1602 op de valreep nog voor f 100 had ingetekend had dus ruimschoots de tijd het benodigde kapitaal bijeen te garen. De kersverse aandeelhouders, participanten genoemd, kregen geen aandeelbewijzen uitgereikt. De deelname in de VOC kon alleen blijken uit een aantekening in het participatieboek. De aandelen, actien genoemd, waren vrij overdraagbaar en beleenbaar. Overdracht vond plaats door overschrijving in een transportregister. Schraal dividend, geen invloed Wie gedacht had snel rijk te worden kwam vooral in de eerste jaren bedrogen uit. De kosten gemaakt om de eerste vloten op weg te helpen waren zeer hoog geweest, met name omdat deze expedities ook de opdracht hadden de Portugezen in Azie aan te vallen. De inkomsten bleven dus voorlopig achter bij de uitgaven. Pas in 1610 werd het eerste dividend uitgekeerd en wel grotendeels in natura. De participanten ontvingen het grootste gedeelte in de vorm van foelie en peper. In 1612 konden zij ook nog nootmuskaat aan hun voorraad toevoegen. Het kruidenrekje was dus rijkelijk gevuld, het geldkistje bleef echter leeg. De participanten waren met deze gang van zaken niet tevreden. Zij wilden geld zien. Het octrooi had immers voorgeschreven dat, zodra er na verkoop van de retourgoederen 5% van het oorspronkelijke kapitaal in kas was, dividend zou moeten worden uitgekeerd. De bewindhebbers wisten de morrende aandeelhouders echter aan het lijntje te houden. Zij hadden daar ook een reden voor. Bij de oprichting in 1602 was bepaald dat het kapitaal voor tien jaar zou worden ingelegd en dan zou worden teruggegeven. De eventuele winst zou aan de participanten ten goede komen. Vervolgens zou opnieuw kapitaal vergaard worden voor een tweede periode van tien jaar. In 1622 zou wederom geliquideerd worden en in geval de VOC zou worden voortgezet opnieuw kapitaal aangetrokken. De bewindhebbers zagen echter weinig heil in deze methode. Zij wilden van de Compagnie een krachtige, permanente onderneming maken. In het belang van de continuiteit had men het geld dat normaliter aan dividend uitgekeerd zou worden hard nodig voor herinvestering. Daarbij drong Jan Pieterszoon Coen er vanuit Bantam er op aan om een eigen Aziatisch handelsnetwerk te stichten. Door de aandeelhouders met zakken peper en fijne specerijen het bos in te sturen slaagden de bewindhebbers in hun opzet. De VOC werd dus geen gelegenheidsonderneming en wist een indrukwekkend Aziatische handelsnetwerk op te zetten. Dit beleid ging ten koste van de participanten. In de periode tot 1622 hadden zij jaarlijks gemiddeld 10% rendement behaald op hun kapitaal. Dit was ver beneden de verwachting. Tevens waren zij zich ervan bewust geworden dat zij op geen enkele manier invloed konden uitoefenen op dit beleid dan wel op het beleid in het algemeen. Protesteren deed men wel maar had geen enkel resultaat, omdat de aandeelhouders geen machtsinstrumenten tot hun beschikking hadden en de bewindhebbers zich daarnaast gesteund wisten door de Staten-Generaal. Betere rendementen, matig beleid Na 1623 nam de ontevredenheid onder de participanten af omdat de uitkering van dividend regelmatiger plaatsvond. Vanaf 1630 gebeurde dit zelfs bijna ieder jaar. De hoogte ervan werd door de Heren XVII meestal in augustus of september vastgesteld, dat wil zeggen na het binnenlopen van de retourvloot maar voor de verkoop van de goederen. Het lijkt merkwaardig al een winstverwachting te hebben voor de verkoop, maar de Heren XVII konden de veilingprijzen aardig voorspellen. Bij sommige koopwaar werd er ook niet geveild maar tegen een vastgestelde prijs verkocht. In de loop van de 17e eeuw werd de VOC een populaire belegging. Schommelingen daargelaten lagen de koersen meestal boven de 400%. Het dividendbeleid van de Heren XVII in de 17e eeuw was realistisch. De uitkeringen waren in verhouding met de gemaakte winst. Wanneer de situatie er om vroeg werd er geen dividend uitgekeerd. De VOC opereerde zoals men dat van een vroeg-kapitalistische onderneming mocht verwachten. Hoe anders was dat in de 18e eeuw. Tussen 1703 en 1782 werd er steeds jaarlijks dividend uitgekeerd van 12,5% of meer. Was er in de 17e eeuw nog een duidelijke relatie tussen winst en dividend, in de 18e was deze meer en meer verdwenen. Zelfs in het begin van de Vierde Engelse Oorlog (1780-1784), toen de kas al leeg was, ging men door met dividend uit te keren, vermoedelijk om de schijn van kredietwaardigheid op te houden. Van 1786 tot 1795 werd in weerwil van de slechte staat van de VOC weer een dividend van 12,5% uitgekeerd. Het beleid van het stabiel houden van de uitkeringen heeft in belangrijke mate bijgedragen aan de financiele ondergang van het bedrijf. Om dit te kunnen blijven doen moest men zich steeds dieper in de schuld steken, in de vorm van obligaties en kortlopende leningen. Men kan zich afvragen waarom het beleid in de 17e eeuw wezenlijk verschilde van dat in de 18e eeuw. Er is wel beweerd dat de toename van de oligarchische verhoudingen in bestuurlijke kring hierbij een rol heeft gespeeld. In de 17e eeuw kwamen de bewindhebbers van de VOC voornamelijk voort uit de koopliedenstand. Zij waren ter zake kundig en voerden een dividendbeleid dat overeenkwam met het bedrijfsresultaat. In de 18e eeuw kwamen de bewindhebbers voornamelijk uit de regentenstand. Dat waren eigenlijk meer renteniers dan kooplieden. Zij waren vooral geinteresseerd in het behalen van een zo hoog mogelijk rendement op hun investeringen en minder in het lange termijn perspectief van het bedrijf. Top Op de schepen van de Verenigde Oost-Indische Compagnie (VOC) Tussen 1602 en 1795 zetten 4721 schepen van de VOC, met aan boord 973.000 Europeanen, koers vanuit de Republiek naar Azie. In hetzelfde tijdsbestek zouden 3354 schepen met 366.900 opvarenden vanuit de Oost terugkeren naar de Republiek. Het aantal mensen aan boord van de schepen was op de uitreis gemiddeld 206 en op de thuisreis 109. Het verschil tussen deze aantallen wordt primair verklaard door het feit dat een groot deel van de compagniesdienaren tijdens hun diensttijd op zee of in de Oost was overleden. Een ander deel van de dienaren gaf er, in plaats van te repatrieren, de voorkeur aan zich permanent overzee te vestigen. De situatie aan boord De opvarenden vormden een gemeleerd gezelschap, afkomstig onder meer uit de Republiek zelf, Duitsland, Scandinavie en andere landen rond de Oostzee. De grootste groep bestond uit zeelieden (60%) en militairen (30%). Verder waren er ambachtslieden en passagiers aan boord. Voor de zeelieden begon het werk zodra het schip het ruime sop koos. Hoewel de soldaten en ambachtslieden geworven waren voor werkzaamheden in Azie, assisteerden zij tijdens de reis de zeelieden bij het wachtlopen en het doen van reparaties. Voor de lagere rangen waren de leefomstandigheden bijzonder zwaar. Terwijl officieren en passagiers de beschikking hadden over aparte hutten, moest de bemanning plaats zien te vinden voor de grote mast, in het ruim van het schip. In deze krappe, donkere en slecht geventileerde ruimte hingen de hangmatten van zeildoek, met daarin een matras, een hoofdkussen en een deken, dicht naast elkaar. Frisse lucht kwam binnen door de geschutspoorten en luiken, maar met slecht weer werden deze gesloten. Dergelijke omstandigheden waren een ideale bron voor het ontstaan van allerlei ziekten. Het voedsel aan boord was over het algemeen eentonig en arm aan vitaminen. Bederf van proviand kwam veel voor als gevolg van de slechte kwaliteit van de ingekochte waar; slechte bewaaromstandigheden in warme en vochtige ruimen deden de rest. Het drinkwater vormde zo mogelijk nog een groter probleem. Bij vertrek werd voldoende meegenomen voor vier maanden. Door warmte en vervuiling nam ook de kwaliteit van het drinkwater snel af. De bemanning was ingedeeld in vaste eetgroepen, bakken genaamd, van zes tot zeven man. De leden van zo'n groep aten gedurende de gehele reis gezamenlijk uit de bak die zij kregen voorgeschoteld. Aan boord werd driemaal daags gegeten. Het ontbijt vond plaats na het ochtendgebed, omstreeks acht uur, en bestond uit gort, vermengd met pruimen of rozijnen, vaak aangelengd met water, bier of wijn. Het middagmaal, rond twaalf uur, bestond uit gekookte erwten of bonen met saus van boter of vet. Vier dagen per week werd dit aangevuld met stokvis, twee dagen met spek en een dag met gepekeld rundvlees. Als avondmaal werden de restanten van de middagmaaltijd genuttigd, aangevuld met brood en bier. Vers vlees stond af en toe op het menu door de slacht van enige meegenomen kippen en varkens. Ook werd onderweg wel verse vis gevangen. Naast de dagelijkse werkzaamheden was er tijdens de overtocht veel tijd voor vertier. Zo werden er bij gunstig weer wel toneelstukken opgevoerd, waarbij muziek gemaakt werd, gezongen en gedanst. Tevens werden er gezelschapsspelen gedaan, zoals schaken en dammen. Kaarten en dobbelen waren nadrukkelijk verboden en werden bestraft met een geldboete. Deze sanctie was vastgelegd in de artikelbrief, die tijdens de reis elke vier tot zes weken werd voorgelezen. In verband met brandgevaar was het roken aan boord ook aan strikte regels gebonden. Bij kleine vergrijpen, waarop een geldboete of lichte lijfstraf stond, zoals vloeken, het wegwerpen van proviand en het slecht onderhouden van wapens, sprak de scheepsraad vonnis. Deze bestond uit de schipper en de andere hoge compagniesdienaren aan boord. Bij zware delicten sprak de 'brede raad' recht. In de brede raad hadden de scheepsoverheden van de hele vloot zitting. Zware vergrijpen werden vaak bestraft met forse lijfstraffen, zoals doorhaling van de hand door een mes, van de ra lopen, kielhalen, geselen en brandmerken. Het van de ra lopen en het kielhalen bestond uit het de gestrafte in geboeide toestand meerdere malen van behoorlijke hoogte in het water te laten vallen dan wel onder het schip door te halen. Op aanzetten tot muiterij, doodslag en sodomie, dat wil zeggen het verrichten van homosexuele handelingen, stond de doodstraf. Ziekte en sterfte Gedurende de gehele periode van de VOC heersten aan boord ziektes als malaria, beriberi, verkoudheid, longontsteking en scheurbuik. Over de oorsprong van de meeste van deze ziektes was ten tijde van de VOC weinig bekend. Scheurbuik, waarvan wel bekend was dat dit werd veroorzaakt door een gebrek aan verse groenten en fruit, kwam van deze ziektes het vaakst voor. Verlamming van ledematen en ontsteking van tandvlees waren de bekendste symptomen. Beriberi, veroorzaakt door een eentonig rijstdieet, en malaria, overgedragen door de malariamug, kwamen voornamelijk voor op de terugreis naar de Republiek. Verkoudheid en longontsteking waren een gevolg van de extreme klimaatsveranderingen, in Europa koude en regen en in de tropen hete dagen, afgewisseld met koude nachten. De bemanning had meestal niet de beschikking over de juiste kleding om zich tegen de koude te wapenen. Veel minder frequent, maar daarom niet minder ernstig was de tyfus die kon heersen aan boord van de schepen. Hiervan was nog niet bekend dat die gemakkelijk werd verspreid via uitwerpselen en luizen van mensen. Om ziekte te bestrijden werden door de Heren XVII voorschriften uitgevaardigd. Elke dag dienden de schepen ontdaan te worden van vuil en een aantal keer in de week moest de bagage boven gebracht worden, zodat men kon schrobben. Bij goed weer werden de luiken en geschutspoorten geopend om het ruim te luchten. Om verkoudheid als gevolg van koud en nat weer te voorkomen werd er enkele malen per week wijn en brandewijn verstrekt, gewoonlijk 's ochtends op de nuchtere maag. Tevens kregen de opvarenden dagelijks een lepel limoensap voor het ontbijt. Wanneer er ondanks deze preventieve maatregelen toch ziekte uitbrak, moesten de zieken geisoleerd worden en een aparte plaats krijgen. Door de beperkte ruimte aan boord kwam hier in de praktijk echter weinig van terecht. Voor het bestrijden van ziekten en het behandelen van gewonden na een ongeluk waren er 'chirurgijns' op het schip, die hooguit wat primitieve medische hulp konden bieden. Wanneer opvarenden uiteindelijk toch bezweken, werden zij na een korte ceremonie en gebed overboord gezet. Het lichaam, gewikkeld in een hangmat of zeildoek, werd verzwaard met kogels of zand en vervolgens vanaf een plank de oceaan in geschoven. Hoger geplaatsten werden in een kist overboord gezet waarbij, in de buurt van Europese kusten, nog wat geld werd ingesloten in de hoop dat het aangespoelde lijk alsnog begraven zou worden. De sterftecijfers aan boord zijn niet exact bekend; schattingen gaan uit van ongeveer 15% voor de uitreis en 10% voor de thuisreis. Top Kartografie en navigatie onder de Verenigde Oost-Indische Compagnie (VOC) Het spreekt vanzelf dat om een onderneming als de VOC succesvol te maken het noodzakelijk was de reizen naar en van de Oost zo snel en veilig mogelijk te volbrengen. Van belang was dan dat de zeeweg naar de diverse bestemmingen in Azie zo goed mogelijk in kaart werd gebracht en dat men de kennis en middelen had om de positie op zee zo nauwkeurig mogelijk te bepalen. Eind 16e en begin 17e eeuw kwam het er feitelijk op neer dat Nederlanders het op zee over het algemeen moesten doen met de ervaring van degenen die een dergelijk reis reeds hadden ondernomen en hiervan mondeling of schriftelijk verslag hadden gedaan. Op deze manier kwamen de zogenaamde leeskaarten tot stand. De leeskaarten werden per gebied weer samengebracht in een soort van verzamelwerk, dat allerlei gegevens bevatte over bijvoorbeeld stromingen, getijden, dieptes, herkenningspunten, zandbanken en windrichtingen. Leeskaarten belichaamden als het ware een verbale neerslag van ervaringen van anderen. Een tweede hulpmiddel was de zogenaamde paskaart, feitelijk een visuele versie van de leeskaart. De paskaart was voorzien van windrozen en kompaslijnen, waardoor men tot op zekere hoogte zijn koers kon bepalen. Eind 16e eeuw werden lees- en paskaarten bijeengebracht in zogenaamde zeemansgidsen. Baanbrekend hierbij was Lucas Jansz Waghenaer met zijn Spieghel der Zeevaerdt (1584) en Thresoor der Zeevaert (1592). Het werk van Waghenaer was van ongekend hoog niveau. Nieuw was dat op zijn kaarten kustprofielen en kustverloop gecombineerd getekend waren. Bovendien waren opvallende herkenningspunten, zoals bouwwerken, ingetekend. Op het einde van de 17e eeuw kwamen de vele verbeteringen op het gebied van zeemansgidsen samen in de vanaf 1680 in diverse, zich steeds uitbreidende edities van de Nieuwe Groote Lichtende Zee-fackel. Dit imposante werk werd gedrukt door Johannes van Keulen. Het werd zelfs vertaald in het Spaans en Italiaans. Kartografie Voor de kartografie met betrekking tot de Oost was de predikant en geograaf Petrus Plancius de pionier. Eind 16e eeuw stimuleerde hij de oprichting van voorcompagnieen door de eerste reizen naar Azie wetenschappelijk voor te bereiden. Hij tekende en publiceerde kaarten, onderwees de eerste schippers en stuurlieden en stelde instructies voor de reizen op. De verdiensten van Plancius voor de kartografie zijn derhalve onmiskenbaar. Veel illustere namen zouden hem nog volgen, bijvoorbeeld telgen uit de families Blaeu en de reeds genoemde Van Keulen. Amsterdam was de plaats waar de meeste kaarten en atlassen werden gedrukt en het wekt dan ook geen verwondering dat de Kamer Amsterdam binnen de VOC een prominente rol op het gebied van de kartografie zou spelen. Om zo actueel en accuraat mogelijk op het gebied van de scheepvaart te blijven waren kooplieden, schippers en stuurlieden sinds 1616 formeel verplicht de overheden van de VOC, zowel in de Republiek als overzee, alle schriftelijke bescheiden van een reis te overhandigen. Aan de hand van nieuw verworven informatie konden de kaarten van de Compagnie dan verbeterd en uitgebreid worden. Vanaf 1619 werd de in de Republiek binnengekomen informatie in Amsterdam systematisch verwerkt door een speciaal gecontracteerde kaartenmaker. In datzelfde jaar verwierf de VOC een monopolie van de Staten Generaal op de publicatie van kaartmateriaal betreffende de Oost. Dit was de beste waarborg om de kartografische kennis van de Compagnie geheim te houden. Het was niet de bedoeling dat de concurrenten er hun voordeel mee konden doen. Erg effectief was dit monopolie overigens niet; vanaf omstreeks 1635 vond de meer algemene kartografische kennis van de VOC toch zijn weg naar het grote publiek, bijvoorbeeld via de gedrukte wereldatlas van Blaeu. In Batavia voorzagen vanaf 1623 kaartenmakers VOC-schepen die actief waren in de intra-Aziatische vaart van het noodzakelijke materiaal. Ook in andere gewesten waren kaartenmakers aan het werk. Omstreeks 1665 had de VOC in Batavia het kartografisch bedrijf ondergebracht in een zogenaamde kaartenmakerswinkel, die onder leiding stond van een baas-kaartenmaker. Behalve zeekaarten vervaardigden de kaartenmakers ook afbeeldingen van gewesten, steden en forten en deden zij kadastrale opnemingen. Gaandeweg de 17e eeuw werden de scheepsoverheden van de VOC voor iedere reis voorzien van tientallen perkamenten kaarten. Hoewel zij verplicht waren deze na de reis weer in te leveren gingen er toch veel kaarten verloren, onder meer doordat zij verdonkeremaand werden en op de zwarte markt te koop aangeboden. Het steeds opnieuw met de hand laten kopieren van kaarten kostte de VOC veel geld. Het duurde echter lang voordat er gedrukte kaarten voor de reis tussen de Republiek en Azie ter beschikking kwamen. Leverancier was de firma Van Keulen. In 1753 verschenen bij deze uitgever, met toestemming van de Heren XVII, 60 gedrukte kaarten van het octrooigebied van de VOC in Azie en Afrika als deel 6 van de Nieuwe Groote Lichtende Zee-fackel. Tot aan de opheffing van de VOC, in 1799, is het niet meer tot een herziene editie van dat deel 6 gekomen. Dit was symptomatisch voor de stand van zaken van de kartografie in de Republiek. Was deze in de 17e eeuw nog toonaangevend geweest in de wereld, in de loop van de 18e eeuw begon zij achter te lopen bij die van het buitenland. Navigatie Voor een zo exact mogelijke positiebepaling op zee was het noodzakelijk dat men aan boord van schepen breedte- en lengtebepalingen kon doen. De methode van de astronomische breedtebepaling was reeds in de 15e eeuw in Portugal uitgevonden. De schippers en stuurlieden van de VOC waren deze kunst ook machtig. Het zogenaamde schieten van de zon of de poolster gebeurde met behulp van een quadrant, graadboog of zeeastrolabium. Op deze hoekmeetinstrumenten viel dan precies af te lezen op hoeveel graden noorder- of zuiderbreedte men zich bevond. Het bepalen van het aantal graden ooster- dan wel westerlengte was een groter probleem, omdat de technische hulpmiddelen daartoe lange tijd ontbraken. De lengte kon in principe worden afgeleid van de berekening van de maansafstand, dat wil zeggen de afstand tussen de maan enerzijds en de zon of een andere heldere ster anderzijds. Ook hier was de oplossing dus astronomisch van aard. De maansafstand kon echter pas exact worden afgelezen toen men over een sextant beschikte. De sextant was een Engelse vinding van het midden van de 18e eeuw; op de schepen van de VOC werd deze pas omstreeks 1790 gemeengoed. Om als stuurman bij de VOC te worden aangesteld diende men aan zekere kwalificaties te voldoen. Op dit punt bestond er lange tijd geen eenduidig beleid. Zo had de Kamer Amsterdam al in 1619 een examinator voor stuurlieden in dienst. De andere kamers volgden dit voorbeeld echter veel later; de Kamer Rotterdam pas in 1737. In de loop der tijd werden de eisen voor het examen van stuurman wel steeds verder aangescherpt. In 1751 werd tenslotte ook een examen ingesteld voor de hoogste rang onder het zeevarend personeel, namelijk die van schipper. Om voor een examen bij de VOC te slagen moest men behalve over praktijkervaring in de zeevaart ook beschikken over voldoende kennis van de navigatieleer. Kennis van de navigatieleer kon men opdoen door allerlei zeevaartkundige werken te raadplegen en/of onderwijs bij bepaalde leermeesters te volgen. De VOC stelde haar scheepsofficieren bij de uitreis altijd kaarten en instrumenten voor de navigatie ter beschikking, die bij thuiskomst weer moesten worden ingeleverd. Ook werden er in de loop der tijd steeds meer regels gesteld voor het bijhouden van scheepsjournalen. Zo kon worden gecontroleerd of de schippers en stuurlieden zich conform de regels van hun taak gekweten hadden. Voor verwijten dat VOC-personeel met betrekking tot navigatiekennis achterliep bij het buitenland en nieuwe ontwikkelingen op dit gebied te langzaam overnam zijn weinig bewijzen te vinden. Feit blijft dat de meeste schepen van de VOC hun bestemmingen bereikten en dat het percentage scheepsrampen relatief laag was. Top Jan Pieterszoon Coen Gouverneur-Generaal van de Verenigde Oost-Indische Compagnie (VOC) Jan Pieterszoon Coen werd geboren in Hoorn op 8 januari 1587. Van 1601 tot 1607 was hij in de leer bij Joost de Visscher, een koopman in Rome. In 1607 vertrok hij voor het eerst naar Indie als onderkoopman van een schip. Hij maakte daar snel carriere en bereikte al in 1613 de positie van boekhouder-generaal. Tezelfdertijd werd Coen benoemd tot directeur van Bantam en Jakatra, het latere Batavia. Bantam was de centrale handelsplaats op Java en het directeurschap van dat kantoor was daarom belangrijk in de organisatie van de VOC. Tussen Bantam en de VOC waren de relaties echter gespannen, omdat het hof niet gaarne zag dat de Compagnie te dominant werd in de regio. In 1614 werd Coen directeur-generaal, de hoogste functie na de gouverneur-generaal. Op 30 april 1618 bereikte Coen het bericht dat hij door de Heren XVII benoemd was tot gouverneur-generaal. In 1614, reeds voordat Coen gouverneur-generaal werd, had hij plannen op papier gezet ten aanzien van het te voeren beleid. Ten eerste wilde hij dat er krachtig opgetreden zou worden tegen Europese concurrenten en inheemse vorsten. Coen ergerde zich met name aan de Engelsen, die de Nederlanders overal waar zij zich vestigden op de voet volgden en zo op een goedkope manier profiteerden van de Nederlandse inspanningen. Terwijl zijn voorganger als gouverneur-generaal, Laurens Reaal, terughoudend was bij de realisering van het door de Heren XVII gewenste monopolie in de specerijenhandel, wilde Coen hier juist haast mee maken. In tegenstelling tot Reaal hield Coen weinig rekening met de belangen van de inheemse bevolking; hij was bereid het monopolie met geweld af te dwingen. Ten tweede wilde Coen, dat Nederlanders zich als 'vrijburger' zouden vestigen in bepaalde delen van het gebied van de Compagnie om daar een bestaan op te bouwen in de handel, nijverheid of landbouw. In geval van nood zouden de vrijburgers tevens een bijdrage aan de defensie kunnen leveren. Ten derde wenste Coen de VOC aan de intra-Aziatische handel te laten deelnemen om met de winst daarvan de aankoop van producten voor Europa te financieren. Met name voor de overzeese handel van de Chinezen had hij grote interesse. Om al deze doelen te bereiken wilde Coen dat de Heren XVII veel meer geld en schepen zouden sturen dan tot dan toe het geval was. Als gouverneur-generaal richtte Coen zich in eerste instantie op het realiseren van de wens een centraal hoofdkwartier te hebben. Hier zouden alle schepen van de VOC in Azie moeten samenkomen. Ook zou er de zetel zijn van de Hoge Regering, het hoogste bestuurscollege overzee. Bantam was, gezien de houding van het hof, daarvoor niet geschikt. Coen liet daarom steeds meer goederen van de Compagnie overbrengen naar de pakhuizen in Jakatra, waar de VOC sinds 1610 een vestiging had. In 1618 kregen de Engelsen er ook een handelspost, recht tegenover de Nederlandse vestiging. Coen liet de Nederlandse post daarop, zonder toestemming van de vorst, ombouwen tot fort. Op het bericht dat de Engelsen een Nederlands schip hadden genomen liet hij de Engelse post zelfs platbranden. In de daarop volgende oorlog kon het kleine Nederlandse garnizoen zich, tegen de verwachting in, handhaven door onenigheid onder de tegenpartij van Jakatranen, Engelsen en Bantammers. Nadat Coen hulp had gehaald, werd op 30 mei 1619 de stad Jakatra afgebrand en de bevolking verdreven. Op de puinhopen werd de hoofdstad van het VOC-imperium gesticht: Batavia. Het tweede punt op Coen's agenda als gouverneur-generaal was het realiseren van het monopolie in de handel in nootmuskaat en foelie. Die specerijen werden uitsluitend op de Banda eilanden geproduceerd. Al in een zeer vroeg stadium had de VOC geprobeerd om verdragen met de bevolking te sluiten tot exclusieve leverantie. De Bandanezen werkten echter niet mee. De Nederlanders hadden daarop enige van de Banda eilanden veroverd, maar het grootste eiland, Lontor, hield voet bij stuk. Coen koos voor een harde aanpak en verscheen in 1621 met een grote expeditiemacht voor Lontor. Het eiland werd stormenderhand genomen, waarbij veel Bandanezen werden gedood. Duizenden anderen kwamen van de honger om, sloegen op de vlucht of gaven zich over aan de VOC. De gevangenen werden later naar Batavia gedeporteerd. Vierenveertig gevangen Bandanese hoofden werden op een onduidelijke aanklacht van bij een complot betrokken te zijn alsnog terechtgesteld. De specerij-aanplant op de ontvolkte eilanden werd in de jaren daarna in 'perken' verdeeld. Deze werden uitgegeven aan 'perkeniers', een soort van vrijburgers. Coen richtte zich ook op China. Door Portugees Macao en Spaans Manilla aan te vallen hoopte hij te bereiken dat jonken uit China de steven naar Batavia zouden wenden. Na enige vergeefse blokkades van Manilla, zond Coen in 1622 een sterke vloot naar China met de opdracht om Macao te nemen alsmede een fort te bouwen op de voor het vasteland gelegen Pescadores dan wel op het grotere eiland Taiwan. De bedoeling van dat fort was de Chinese jonkenhandel te controleren en die zo naar Batavia te leiden. De aanval op Macao werd een fiasco; het fort op de Pescadores kwam er wel. Op de Nederlandse eisen aangaande de jonkenhandel gingen de Chinese autoriteiten uiteraard niet in. De VOC begon derhalve de jonken aan te vallen, terwijl ook nederzettingen op de kust niet werden gespaard. Daarbij werden veel gevangenen gemaakt, die voor Batavia bestemd waren. De bevelhebber van de vloot had echter al gauw door dat de Chinezen nergens toe gedwongen konden worden. Onder dreiging van een Chinese tegenaanval trok de VOC zich daarom van de Pescadores op Taiwan terug. De strategie van geweld die Coen op Java en Banda had gevolgd werkte niet bij het Chinese keizerrijk. Het grootste deel van de voor Batavia bestemde gevangenen was inmiddels overleden. In 1623 keerde Coen, op eigen verzoek, terug naar de Republiek. Hij werd daar met veel eerbewijzen ontvangen en werd bewindhebber van de VOC in de kamer Hoorn. Hij stelde ook een reglement op voor de handel van Nederlandse vrijburgers in Azie, dat grotendeels overeenkwam met zijn ideeen uit 1614. Het werd door de Heren XVII goedgekeurd. In 1625 trouwde Coen met Eva Ment. Al spoedig werd hij opnieuw benoemd tot gouverneur-generaal. In 1627 vertrok hij wederom naar Indie. Coens tweede ambtstermijn stond vooral in het teken van de twee belegeringen van Batavia, in 1628 en 1629, door de vorst van Mataram. Die vorst had zijn gebied in de jaren daarvoor in snel tempo uitgebreid en bij de onderwerping van Java restte hem eigenlijk alleen nog Bantam, in het westen van het eiland. Hij eistte van de Nederlanders dat zij hem hierbij zouden helpen of in elk geval zijn troepen zouden laten passeren op weg naar Bantam. Coen weigerde, wat voor de vorst reden was om eerst Batavia aan te vallen. Beide belegeringen werden goed doorstaan, mede omdat het vijandelijke leger slecht bewapend was en veel te weinig voedsel bij zich had. Tijdens het tweede beleg overleed Coen echter plotseling, op 21 september 1629. Tijdens zijn leven was Coen bij velen niet geliefd om zijn felle kritiek op een ieder, die het niet met hem eens was. Soms ontzag hij zelfs de Heren XVII niet, die hem dan een reprimande gaven. In algemene zin hebben zij het door hem gevoerde beleid echter niet afgekeurd. Coen was streng voor zijn minderen en meedogenloos voor zijn tegenstanders. Hoewel hij in een weinig zachtzinnige periode van de geschiedenis leefde, was het geweld dat hij bereid was te gebruiken om zijn doelstellingen te bereiken zelfs menig tijdgenoot te gortig. Voor Coen was succes in de handel eigenlijk alleen mogelijk onder de paraplu van een politiek en militair krachtige positie. Coen heeft door de eeuwen heen bewondering geoogst als de grondlegger van het Nederlandse koloniaal imperium in de Oost. De verovering van Jakatra en/of stichting van Batavia werden lange tijd als zijn grootste daad gezien. Sinds het begin van de 20e eeuw is zijn naam echter vooral synoniem met gewelddadig optreden. Top Onderzoek naar flora en fauna ten tijde van de Verenigde Oost-Indische Compagnie (VOC) De bestudering van flora en fauna kreeg in Europa in de 16e eeuw een enorme impuls als gevolg van de ontdekkingsreizen en het veranderde intellectuele klimaat in de Renaissance. Schilders maakten schilderijen met daarop exotische planten, reizigers ontdekten nieuwe soorten planten en bomen overzee en overal in Europa schoten botanische tuinen uit de grond. In de 17e en 18e eeuw speelde de Republiek een belangrijke rol in de botanische studie. Zowel in de Republiek zelf als aan boord van schepen naar Azie deden allerlei mensen, vaak amateurs, waarnemingen en maakten daar aantekeningen van. Bovendien had de hortus van de Leidse universiteit, in 1595 gesticht door Carolus Clusius (1526-1609), grote internationale faam verworven vanwege zijn grote Aziatische collectie en zijn uitgebreid netwerk aan wetenschappelijke contacten. De eerste Nederlander die zijn observaties op het gebied van flora en fauna in Azie te boek stelde was Jan Huygen van Linschoten (1563-1611) in zijn Itinerario (1596). In de Republiek verwerkte Clusius de informatie van Van Linschoten en die van de eerste scheepstochten naar Azie systematisch in zijn Exoticorum Libri Decem (1605). Daarna duurde het tot 1627 voordat de medicus Jacob Bontius (1592-1631) naar Batavia reisde en daar naast zijn taken ten dienste van de VOC in de omgeving van de stad de natuur bestudeerde. Bontius had vooral interesse voor medische zaken; zijn observaties op het terrein van flora en fauna werden postuum gepubliceerd in 1658. Na Bontius zouden nog verscheidene andere compagniesdienaren zich bij wijze van liefhebberij aan de studie van flora en fauna wijden. Meestal plubiceerden zij werk van vrij algemene aard. Van grote wetenschappelijke waarde zijn de werken van twee botanisten, die in de tweede helft van de zeventiende eeuw actief waren: Van Reede en Rumphius. Hendrik Adriaan van Reede tot Drakenstein (1636-1693) Hendrik Adriaan van Reede was afkomstig van een belangrijke adellijke familie uit Utrecht. In 1656 vertrok hij in dienst van de VOC naar Azie, waar hij meevocht bij de verovering van Ceylon en Malabar. Hij doorliep allerlei rangen en in 1670 werd hij in Malabar commandeur, de hoogste functionaris in dat gewest. Daar raakte hij diep onder de indruk van de tropische flora en kreeg hij waardering voor de wetenschappelijke kennis van de Brahmanen. Toen vanuit de medicinale winkel in Batavia het verzoek kwam om onderzoek te doen ten behoeve van de verbetering van de medicamenten-voorziening, was dit voor Van Reede aanleiding om zich zelf aan de studie van de flora van Malabar te zetten. Een grote impuls voor zijn onderzoek vormde verder het bezoek van de Italiaanse arts, missionaris en botanist Mattheus van St. Joseph. Die had op zijn reizen door het Midden Oosten, Perzie en India veel beschrijvingen en tekeningen gemaakt van geneeskrachtige planten. In 1677 trad Van Reede af als commandeur van Malabar en na een kort verblijf in Batavia vertrok hij naar de Republiek, waar hij uit dienst van de Compagnie trad. In 1684 trad hij echter opnieuw in dienst als commissaris-generaal van de Westerkwartieren (de gewesten in India, het Midden Oosten en Kaap de Goede Hoop) met als taak om er de corruptie te bestrijden. In de gewesten die hij toen aandeed zorgde hij dat de botanische studie er weer opbloeide. In 1691 overleed hij op de reis van Malabar naar Surat. In laatstgenoemde plaats is hij begraven. Het resultaat van Van Reede's studie is de Hortus Malabaricus , die in twaalf delen te Amsterdam werd gepubliceerd in de jaren 1678 tot 1692. Het is het eerste boek dat een compleet overzicht biedt van de flora in een bepaald deel van Azie. Het bevat gedetailleerde beschrijvingen en schitterende gravures van 740 planten. Hoewel de studie aanvankelijk bedoeld was om de Compagnie kennis te verschaffen over het geneeskrachtig gebruik van planten en bomen is de Hortus Malabaricus een algemeen botanisch overzichtswerk geworden. Ook voedingsgewassen, sierplanten, vrucht- en houtbomen en zelfs wilde planten komen er in voor. Naast een beschrijving van de plant worden de namen in de lokale taal, de geografische verspreiding en het gebruik ervan gegeven. De waardering voor de Hortus Malabaricus in wetenschappelijke kring blijkt uit het feit dat veel botanisten na Van Reede zijn werk hebben gebruikt bij hun eigen onderzoek. De bekendste daarvan was Carolus Linnaeus (1707-1778), de eerste die een systematische ordening van het plantenrijk bewerkstelligde. Georg Everhard Rumphius (1627-1702) Georg Everhard Rumphius werd geboren in Duitsland. Hij was avontuurlijk ingesteld en besloot op reis te gaan. Na enige jaren kwam hij in Portugal terecht, waar hij verhalen hoorde over Azie. Uit nieuwsgierigheid daarnaar scheepte hij zich in 1652 in op een schip van de VOC. Na aankomst in Batavia werd hij naar Ambon gezonden, waar hij aanvankelijk een militaire functie bekleedde. In 1657 werd hij onderkoopman, in 1662 koopman. Vanaf dat jaar begon hij tevens systematisch onderzoek te doen naar de flora en fauna op het eiland, waartoe hij vele uren in de wildernis doorbracht. In 1670 werd hij blind. Tot aan zijn dood in 1702 handhaafde de VOC hem echter in de rang van koopman aan het kasteel Victoria in Ambon-stad. Hij zette hier met hulp van zijn zoon, een tekenaar en een hem door de Hoge Regering toegewezen professionele assistent zijn werkzaamheden om tot een volledige beschrijving van flora en fauna te komen voort. Bij zijn overlijden in 1702 werd hij te Ambon begraven. Het werk van Rumphius omvat het Amboinsche kruidboek , het Amboinsche dierboek en de Amboinsche rariteitkamer , over respectievelijk de flora, de fauna en de schelpen en weekdieren van Ambon. Over het Amboinsch dierboek is weinig bekend. Het manuscript is niet bewaard gebleven. Wel heeft zijn vriend Francois Valentijn (1666-1727) in deel 3 van zijn Oud en Nieuw Oostindien (1724-1726) afbeeldingen en delen van de tekst overgenomen. Het kruidboek en de rariteitkamer zijn beide van hoge wetenschappelijke kwaliteit. Met grote zorgvuldigheid heeft Rumphius gegevens verzameld, Latijnse beschrijvingen gemaakt en afbeeldingen laten tekenen. Net als in Van Reede's boek bevatten de beschrijvingen namen in verschillende talen, informatie over uiterlijke kenmerken, groei- en/of levenswijze, cultivering en gebruik door de mens. De betekenis van zijn werk groot: veel van de door hem beschreven soorten waren tot dan toe nog onbekend. De categorisering van planten stond in deze tijd, ruim een halve eeuw voor Linnaeus, nog in de kinderschoenen. Rumphius koos in navolging van Van Reede voor een indeling naar gebruik door de mens. Zo werden bijvoorbeeld alle eetbare planten, alle houtbomen en alle wilde struiken bij elkaar gerangschikt. De Amboinsche rariteitkamer werd door de tussenkomst van een Delftse burgemeester in 1705 te Amsterdam gedrukt. Het manuscript van het Amboinsche kruidboek kwam gereed in de eerste helft van de jaren '90 van de 17e eeuw. Het omvatte 699 platen; het aantal beschreven planten en bomen ligt ruim boven de 700. Het kruidboek werd destijds in brede kring gewaardeerd, maar om financiele redenen niet uitgegeven. Eerst tussen 1741 en 1755 werd het totale werk in twaalf boeken plus een auctuarium in een verbeterde vorm te Amsterdam uitgebracht door Johannes Burman (1707-1778). Behalve werk betreffende flora en fauna heeft Rumphius ook nog een Amboinsche Landbeschrijving, en een Amboinsche Historie op zijn naam staan. Deze zeer informatieve verhandelingen zijn pas in de twintigste eeuw gepubliceerd en worden ook nu nog veel geraadpleegd door historici en cultureel-antropologen. Top Vrouwen en huwelijken bij de Verenigde Oost-Indische Compagnie (VOC) De eerste kennismaking tussen zeelieden en VOC was niet zelden het werk van een vrouw. Voor het werven van compagniesdienaren werd gebruik gemaakt van ronselaars, ook wel zielverkopers genaamd. Dit waren vaak vrouwen die de toekomstige zeeman onderdak boden in een logement en hem voorzagen van scheepsuitrusting. In ruil hiervoor diende de aanstaande compagniesdienaar de twee maanden gage, die hij van de VOC ontving bij het tekenen van zijn contract, af te staan. Dit was echter niet voldoende om de rekening te voldoen. Daarom diende hij eveneens een schuldbrief te ondertekenen. Hiermee kon de logementhoud(st)er na verloop van tijd geld innen bij de VOC. Aan de handel in deze schuldbrieven, 'ceelen', dankten de zielverkoopsters en zielverkopers hun naam. Zielverkoopsters waren vaak zelf getrouwd met een zeeman. Binnen het logement waren niet zelden, ondanks het wettelijk verbod, prostituees aanwezig. Vaak waren dit jonge meisjes van tussen de 19 en 25 jaar. Veel van hen waren werkzaam in de plaatselijke textielnijverheid en door het lage loonpeil gedwongen een bijverdienste te zoeken. Een groot aantal van de prostituees was, evenals de zeelieden, afkomstig uit het buitenland. Zowel zielverkoopsters als prostituees kwamen met compagniesdienaren in aanraking uit economische noodzaak. Hoe veel anders was dit voor vrouwen die vrijwillig voor een huwelijk vertrokken naar de Oost. Vrouwen voor de Oost De eerste vrouwen die naar de Oost gingen, in 1609, bevonden zich in de vloot van de eerste gouverneur-generaal, Pieter Both. Het ging om 36 vrouwen, waarvan de meesten op Ambon terecht kwamen. Later zouden er meer volgen, in de eerste decennia soms in groepsverband. Die laatsten waren vaak afkomstig uit de stedelijke spinhuizen en van geringe komaf. In de Republiek hadden zij een contract gesloten met de VOC waarbij zij zich verplichtten tot een verblijf in de Oost en het sluiten van een huwelijk. In ruil hiervoor ontvingen zij een gratis overtocht, kleding en een bruidsschat. Gouverneur-generaal Jan Pieterszoon Coen verzette zich tegen de komst van 'compagniesdochters' van laag allooi. Diverse malen verzocht Coen de Heren XVII ongetrouwde meisjes te zenden met een degelijke opvoeding. In zijn streven naar 'zedelijkheid' in de nederzettingen van de VOC trachtte hij tevens een eind te maken aan het concubinaat. Dit gebruik, waarbij Europeanen een slavin uitkozen tot 'bijzit', kwam veelvuldig voor. De pogingen van Coen hadden echter weinig succes. Hoewel in 1620 een verbod op het houden van concubines werd uitgevaardigd bleef deze ongeoorloofde vorm van samenleven populair onder compagniesdienaren en kolonisten. Het falen van de bevolkingspolitiek van Coen gaf mede aanleiding tot kritiek op de aanpak. Er werden zowel sociale als economische en 'biologische' bezwaren tegen het zenden van blanke vrouwen geuit. Zo zouden Europese vrouwen er bij hun echtgenoot steeds op aandringen te repatrieren. Daarnaast kostte hun overkomst de VOC geld. Verder werden blanke vrouwen ongeschikt geacht voor een leven in de tropische hitte. In dit verband werd niet zelden gewezen op het geringe aantal kinderen dat zij baarden. Tegelijkertijd werd het pleidooi voor huwelijken met Aziatische en Euraziatische vrouwen steeds sterker. Bij huwelijken met vrouwen ter plekke zou de Compagnie geen kosten hebben. Tevens zouden kinderen van gemengde afkomst beter tegen het klimaat bestand zijn en zouden de vrouwen eerder geneigd zijn in de Oost te blijven. Na 1630 drong het ook tot de Heren XVII door dat een dergelijk beleid beter was. De Portugezen hadden in hun overzeese bezittingen wat dat betreft al het voorbeeld gegeven. Compagniesdochters werden dus niet meer uitgezonden. Aziatische en Indo-Europese vrouwen De overkomst van blanke vrouwen bleef dus beperkt tot de echtgenotes en dochters van de hogere rangen van het personeel, waarvoor de Heren XVII dispensatie hadden verleend. Huwelijken met Aziatische vrouwen werden nu positiever beoordeeld. Het doel was om in de nederzettingen van de VOC een loyale burgerbevolking te creeren. Onder de kolonisten waren aanvankelijk vooral de Portugees sprekende slavinnen, afkomstig uit Coromandel en Malabar, geliefd. Een huwelijk met deze slavinnen kon echter niet zomaar gesloten worden. De relaties tussen Europese mannen en Aziatische vrouwen werden gaandeweg nader gereguleerd en in 1642 opgenomen in de Statuten van Batavia. Later werden deze nog aanmerkelijk uitgebreid. Compagniesdienaren van lage rang hadden voor een huwelijk toestemming nodig van hun superieuren. Wanneer de toekomstige bruid een slavin was moest haar vrijheid gekocht worden en het aankoopbedrag vooruit betaald. Indien de VOC dit moest voorschieten werd het in termijnen afgetrokken van de gage van de bruidegom. De vrouw diende christelijk te zijn; zo niet dan diende zij gedoopt te worden in de protestantse kerk, waarbij ze een nieuwe christelijke naam kreeg. De vrouw was ook verplicht om Nederlands te leren, maar daar kwam in de praktijk weinig van terecht. Met het huwelijk verwierf de bruid ook de burgerlijke status van de echtgenoot. Toch mocht zij niet samen met haar man, na afloop van zijn contract, naar Europa vertrekken. Vanaf 1639 was het overigens voor alle met Aziatische of Indo-Europese vrouwen getrouwde compagniesdienaren verboden te repatrieren. Zij voegden zich na afloop van hun contract dan ook vaak bij de kolonisten die zich permanent in Azie gevestigd hadden. In de bevolking van de nederzettingen van de VOC kwamen al spoedig veel Indo-Europeanen voor. Die werden 'Mestiezen' genoemd; het woord Indo-Europeaan dateert van na de VOC. De kinderen uit het gemengd Europees-Aziatische huwelijken verkregen de Europese status. Zoons van rijke ouders werden vaak op jonge leeftijd naar de Republiek gezonden voor een opleiding. Kinderen van arme komaf kregen die kans niet, evenmin als de dochters van de welvarende ouders. De dochters van de elite bleven in Azie, waar op vroege leeftijd reeds een huwelijk voor hen werd gearrangeerd. Niet zelden overleefde de vrouw de man in zo'n huwelijk. Doordat de echtgenote meestal enig erfgenaam was en dus het gehele vermogen van haar man in handen kreeg waren dergelijke weduwen een gezochte partij. Huwelijken tussen meisjes uit de elite en 20 tot 30 jaar oudere mannen waren in Batavia geen uitzondering. In dergelijke gezinnen was men gewoon in grote weelde en met een grote staat aan slaven te leven. Top Slavernij en slavenhandel onder de Verenigde Oost-Indische Compagnie (VOC) In de maatschappijen in Azie, waarmee de VOC in aanraking kwam, werden vaak slavernij en allerlei andere vormen van onvrije arbeid aangetroffen. In haar eigen gewesten zag de VOC zich geconfronteerd met een tekort aan arbeidskrachten, bijvoorbeeld voor de bouw van fortificaties, pakhuizen en kantoren, het laden en lossen van schepen, het graven van kanalen en grachten, de aanleg van wegen en de verzorging van de veestapel. Het ging hier meestal om laag gekwalificeerd werk. De VOC zette daar dan slaven voor in. In een enkel geval werden slaven ook gebruikt voor hoger gekwalificeerd werk. Het ging dan bijvoorbeeld om timmerlieden, smeden en kuipers. Ook in de particuliere sector werden in de gewesten van de VOC slaven gehouden. Deze sector bestond uit Europeanen en Aziaten, die niet in dienst waren van de VOC. De slaven die prive-eigendom van compagniesdienaren waren werden ook tot de particuliere sector gerekend. Hier hield men slaven voor het huishouden of voor diverse ambachtelijke en andere zakelijke activiteiten. Iemand die slechts twee slaven bezat, gebruikte deze meestal voor huishoudelijke doeleinden, zoals koken, wassen van kleding, inkopen doen op de markt en het halen van brandhout. Naarmate men meer slaven had werden de functies ook meer gedifferentieerd: van parasol- en tabaksdoosdrager tot koetsier op een rijtuig en muzikant in een huisorkest. Er waren ook slaven die voor hun meester de kost verdienden als schoenmaker, smid, visser of tuinbouwer. Sommige particuliere ondernemers stelden hun slaven te werk in steen- en pannenbakkerijen, houtzagerijen, suikermolens en stokerijen van sterke drank. Particuliere slaven werden in enkele gewesten op grote schaal in de landbouw ingezet, bijvoorbeeld op Banda in de nootmuskaatperken en aan de Kaap de Goede Hoop op de boerderijen en in de wijngaarden van de Europese kolonisten. De slaven in de overzeese gewesten konden dus in twee categorieen worden ingedeeld: slaven van de VOC en slaven van particulieren. Het aantal slaven van de VOC was, met uitzondering van de hoofdplaats Batavia, Colombo op Ceylon en de Kaap de Goede Hoop, gering. Meestal betrof het slechts enkele tientallen. In Batavia lag het getal omstreeks 1680 daarentegen op bijna 1300 en te Colombo in 1685 op bijna 1100. Aan de Kaap was een getal van 300 tot 600 niet ongebruikelijk. De slaven van de particulieren overtroffen in aantal veruit die van de VOC. In 1689 was in Batavia-stad ongeveer de helft van de totale bevolking van 20.000 slaaf. In 1694 had bijna de helft van de circa 4500 inwoners van stedelijk Colombo een onvrije status. In Ambon-stad lag in dat jaar het niveau op de helft van ongeveer 5500. In het gehele gewest Banda, het gebied van de nootmuskaat, ging het in 1687 om ruim de helft van een bevolking van 6500. Aan de Kaap zou de slavernij ook gestadig toenemen. Op het einde van de 18e eeuw was de helft van de ongeveer 35.000 inwoners slaaf. Slavenhandel Hoe de VOC aan haar slaven kwam is vaak onduidelijk. Soms kocht men ze in van particuliere handelaren; in enkele gevallen is het bekend dat de VOC zelf slaven aanvoerde. Zo werden er aan de Kaap om de paar jaar schepen van de VOC naar Madagaskar gezonden om slaven te halen. Erg succesvol waren deze expedities echter niet. De schepen van de Compagnie kwamen namelijk regelmatig of te laat of te vroeg aan in de gebieden waar men de slaven dacht te halen. Was men op tijd dan bleken de verkeerde ruilgoederen te zijn meegenomen. In de ongeveer anderhalve eeuw dat de VOC het aan de Kaap voor het zeggen had werden 33 expedities naar Madagaskar ondernomen, die in totaal bijna 3000 slaven mee terugbrachten. In het begin van de 17e eeuw bemoeide de VOC zich ook korte tijd met de aanvoer van slaven voor de perkeniers op Banda. Spoedig werd deze handel echter aan de particuliere sector overgelaten. Het eigen aandeel van de Compagnie in de actieve slavenhandel was over het algemeen beperkt. Helaas anders was het met de West-Indische Compagnie (WIC). De WIC of door haar gemachtigde koopvaarders hielden zich met de transatlantische slavenhandel tussen Afrika en Amerika bezig. Waren bij de VOC de jaarlijkse gemiddelden niet meer dan hooguit zo'n honderd slaven; bij de WIC ging het om wel 2500 tot 3000. In de gewesten van de VOC was de aanvoer van slaven derhalve grotendeels in handen van de particuliere sector. Aan de Kaap waren repatrierende compagniesdienaren belangrijk bij de aanvoer. Zij waren gewoon bij inscheping te Batavia op de retourschepen enige van hun slaven mee te nemen, die vervolgens aan de Kaap van de hand werden gedaan. Verder kocht men aan de Kaap, vooral na 1750, slaven in van voorbij varende Portugese en Franse schepen, die van Oost-Afrika op weg waren naar de Nieuwe Wereld. In Azie was het Indiase subcontinent, met name Coromandel en Bengalen, in tijden van oorlog een rijke bron van slaven, omdat velen zich dan door honger genoodzaakt zagen zich als slaaf te verkopen. In Zuidoost-Azie waren Bali, Zuid-Celebes (Makassar) en Timor belangrijke slaven exporterende gebieden. Batavia was het belangrijkste afzetgebied. Hier ging het wel om grote aantallen. De schatting van de jaarlijkse particuliere aanvoer te Batavia loopt echter nogal uiteen: 1000 tot 4000. Slavenleven De mannen en vrouwen die het ongeluk hadden om in handen van een slavenhandelaar te vallen werden wreed uit hun vertrouwde omgeving weggerukt. De oorzaken waardoor iemand in slavernij kon geraken waren divers; krijgsgevangenschap, schulden en simpelweg het als slaaf geboren worden waren redenen om iemand zijn of haar vrijheid te onthouden. Gezinsverbanden werden dikwijls verbroken en de kans was klein dat men elkaar dan ooit weer zag. De slavenpopulatie als zodanig was niet in staat zichzelf door natuurlijke aanwas in stand te houden; daarvoor was het kindertal veel te gering. Slavenhandel was voor het voortbestaan van slavernij dus absoluut noodzakelijk. De behandeling van slaven verschilde van eigenaar tot eigenaar. Het romantische beeld van de vaderlijke meester en de trouwe, hardwerkende slaaf moet echter tot de uitzonderingen gerekend worden. Het leven was hard, kort en frustrerend. Over het algemeen bestond wel het besef dat slaven die slecht behandeld werden niet cooperatief zouden zijn en derhalve van weinig nut. Er was niets zo slecht voor de openbare orde als slaven die in verzet kwamen en wegliepen. Weggelopen slaven hielden zich dikwijls in leven met diefstal en roofovervallen. Particuliere slaveneigenaars werden door de VOC dan ook gelast hun slaven zo min mogelijk zelf te kastijden. Indien er toch gestraft moest worden diende men dit over te laten aan de fiscaal van de VOC, een soort officier van justitie, tevens hoofd van politie. Deze kon dan de strafmaat bepalen. Meest gebruikelijk waren: zweepslagen, brandmerken en het afsnijden van neus en oren. Op zware vergrijpen zoals moord en verkrachting stond de doodstraf. Ondanks dit alles konden er ook harmonieuze relaties ontstaan tussen slaaf en eigenaar. Zeer regelmatig werden slaven vrijgelaten of althans in staat gesteld zich vrij te kopen. Sommige vrouwelijke slaven verkregen via een huwelijksrelatie de vrijheid. In de gewesten van de VOC was namelijk een chronisch tekort aan Europese vrouwen. Regelmatig nam een Europese slaveneigenaar een slavin als bijzit; kwam het tot een huwelijk dan resulteerde dat direct in de vrije status voor de vrouw. Sommige vrijgelaten slaven slaagden er in zich economisch goed te ontplooien. Niet zelden gingen zij er dan toe over om ook zelf slaven te houden. Kop Kop Paragraaf punt punt --&gt; Top --&gt; --&gt; --&gt; --&gt; --&gt;					index.html vocbegin.html kamers.html vocschepen.html vocoverzee.html gewesten.html producten.html kaarten.html themas.html literatuur1.html adressen.html mailto:voc-kenniscentrum@kitlv.nl #Participeren #Op #Kartografie #Jan #Onderzoek #Vrouwen #Slavernij #top #top #top #top #top #top #top 

